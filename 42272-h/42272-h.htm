<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for Linux/x86 (vers 25 March 2009), see www.w3.org" />
<meta http-equiv="Content-Type" content=
"text/html; charset=UTF-8" />
<meta http-equiv="Content-Style-Type" content="text/css" />
<title>The Project Gutenberg eBook of Balgatag szerelem by Gábor
Oláh</title>

<style type="text/css">
/*<![CDATA[*/

body {
 margin-left: 10%;
 margin-right: 10%;
}

h1,h2,h3,h4,h5,h6 {
 text-align: center;
 clear: both;
}

p {
 margin-top: 0.75em;
 margin-bottom: 0.75em;
 text-align: justify;
 text-indent: 1.5em;
}

h2+p {
 text-indent: 0;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum { /* uncomment the next line for invisible page numbers */
 /* visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
} /* page numbers */

.tdr {text-align: right;}

.box {
 padding: 1em;
 margin: auto;
 display: table;
}

.bbox {
 border: dotted 2px;
 padding: 1em;
 display: table;
 margin: auto;
 max-width: 40em;
}

.phalfc {
 width: 50%;
 margin: auto;
}

.center {
 text-align: center;
 text-indent: 0;
}

.noi {
 text-indent: 0;
}

.u {text-decoration: underline;}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-150 {font-weight: bold; font-size: 150%;}

img.firstletter {
 margin-right: 10px;
 float: left;
}

.figcenter {
 margin: auto;
 text-align: center;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>

<div class="transnote">
<h3>Megjegyzések:</h3>
<p>Tartalomjegyzék a <a href="#Page_101">101</a>. oldalon
található.</p>
<p>Az eredeti képek elérhetők innen: <a href=
"http://archive.org/details/balgatagszerelem00ol">http://archive.org/details/balgatagszerelem00ol</a>.</p>
<p>Facebook oldalunk: <a href=
"http://www.facebook.com/PGHungarianTeam">http://www.facebook.com/PGHungarianTeam</a>.</p>
</div>
<hr class="chap" />
<p class="center"><span class="caption-150">OLÁH GÁBOR</span></p>
<p>&nbsp;</p>
<h1><span class="caption-150">BALGATAG<br />
SZERELEM</span></h1>
<p class="center"><span class=
"caption-large">ELBESZÉLÉSEK.</span></p>
<p>&nbsp;</p>
<div class="figcenter"><img src="images/i001.png" alt="" title=
"" /></div>
<p class="center"><span class="caption">II-IK KIADÁS</span></p>
<p class="center"><span class="caption">(3–4-IK EZER)</span></p>
<p>&nbsp;</p>
<p class="center"><span class="caption">DEBRECZEN, 1918<br />
KIADJA CSÁTHY FERENCZ M. KIR. TUDOMÁNYEGYETEMI<br />
KÖNYVKERESKEDÉSE.</span></p>
<p class="center"><span class="caption-small">Hoffmann és Kronovitz
könyvnyomdája, Debreczen.</span></p>
<hr class="chap" />
<p><span class="pagenum"><a name="Page_3" id=
"Page_3">-3-</a></span></p>
<h2>BALGATAG SZERELEM.</h2>
<p><img src="images/O.png" alt="O" title="O" class=
"firstletter" />tt álltam a hatalmas szanatórium lépcsőházának első
emeleti terraszán s bámultam az esteli villanyfényben a színek
játékát. Az aranyszegésű bíbor oszlopok pompás nyugalommal emelték
a lépcsők cifra terhét; az óriás homlokfalat áttörő üvegfestéses
ablakok az ezeregyéjszaka bűbájával ontották reám a piros, kék,
sárga, zöld, lila színek szivárványzáporát. A freskók meztelen
nereidákkal izgatták beteges fantáziámat; az egyik nőalak mintha
felém nyujtaná kövérecske karjait s néma hangon kiáltaná rám a
szerelem ingerletes igéit. A fűtött levegő tántorogva fodorúl,
kúszik föl a mélységből, egészen a harmadik emeletig; a lépcsők
piros szőnyege kéjes lomhasággal nyujtózkodik át az egyre emelkedő
márványlapokon. Lentről álmos zongoraszó halvány ütemei szűrődnek
ide hozzám; olyan különös hangok ezek: mintha egy elzárt
királyleány sírná panaszait rabló szörnyetegek fekete várában. Néha
távoli kacagás csendűl át a messze folyosókon; hím- és nőkacagás;
érzem, hogy kergeti egymást a levegőben.</p>
<p>Milyen borzasztó, hogy én egyedűl állok itt ebben a ragyogásban;
távol a hazámtól, távol az élettől s olyan közel a halálhoz.</p>
<p>A külső folyosó tengerre nyiló ajtaja nesztelenűl fordul; belép
rajta egy szomorú, szép asszony. Maeterlinck misztikus könyveivel
szokta altatgatni bánatát, amely <span class="pagenum"><a name=
"Page_4" id="Page_4">-4-</a></span> örökebb, mint maga az élet.
Tavaly gyönyörű leányát temette innen el, most a kis fia van
elmenőben. Nem szól napokig egy hangot sem; hozzám vonzódik, valami
különös rokonságával a kimondhatatlan fájdalomnak. Megszokott
állani mellettem és nézünk, nézünk, szempillarebbenés nélkűl, órák
hosszán át, a semmibe. Olykor föl-fölzokog, könnytelen belső
zokogással; ennél a fojtott sírásnál nincs lelketrázóbb valami. Nem
bírom mellette tovább, el akarok osonni; észreveszi, ráteszi
halavány kis kezét a kezemre, mosolyog és ő suhan el. A levegő sír,
a szőnyeg zokog, amerre törékeny alakja elvonúl. Az anyák bánata
iszonyatos. Iszonyatos.</p>
<p>A piros bársonyszékek családias egyetértéssel alusznak a kis
kerek asztal körűl. Itt szoktunk esténkint, vacsora után
összegyülni. Most csak magam várok valakit. Valamit. Várok, a
reménytelenség szomorúságával, az eljátszott élet
hitetlenségével.</p>
<p>Különös, hogy ma senki sem jön erre. A lift egyre zúg föl és le,
látom árnyképét a világított ajtóüvegen keresztűl; szállítja az
emeleten lakókat fölfelé. Ajtócsapódás, fáradt szavak, vídám
köszöngetések; azután csöndes minden.</p>
<p>Hallga. Valami nesz.</p>
<p>A lépcsőn jön valaki fölfelé. A szőnyeg megzizzen lépte alatt.
Félreállok, elbújok s úgy találgatom: vajjon ki lehet? Ismerem
valamennyi betegnek a járását, az idegbajos mérnökét, a megrugott
huszártisztét, a félvesével pompázó pesti kis leányét, a tüdőbajos
gimnázistáét, de ez egyik sem az. Ez valami új vendég, valami
idegen. Finom és lassú a járása, hallom a lépteiről. Nő.</p>
<p>Mikor fölér az első emeletre: meglátom. Magas, sugár leány. Azt
hiszem, leány. Fekete ruhában, hajadonfővel, s halványkék fátyol
van vetve a nyakába. Úgy <span class="pagenum"><a name="Page_5" id=
"Page_5">-5-</a></span> jár, olyan büszke tartással, mint egy
Stuart Mária. Féloldalt villan rám az arca, nem látok a szemébe. A
haja: mint a fekete éj.</p>
<p>Nem pihen a fordúlónál, mint mások szoktak, csak halad tovább.
Fölfelé. Most hátulról látom pompás, nyulánk termetét. Feketeselyem
harisnyája ki-kivillan, amint egyet lép. Olyan szép, olyan nyugodt,
olyan titokzatos, mint a hajnali álom. Nem tudom, miért: olasznak
gondolom. Talán Veronából jött ide; a Capuletti Juliák
hazájából.</p>
<p>Mint egy fekete virág, úgy ringott fölfelé.</p>
<p>A márványlépcsőkön, a bíborszinű szőnyegen most ment föl az Éj.
Viszi az álmokat, a vágyakat, a gyönyörűségeket, mindent, amivel a
napok szellemjáró szaka meg szokott ajándékozni bennünket.</p>
<p>Ezen az éjszakán nem jött szememre álom.</p>
<p>Másnap, ahogy letekintek ablakomból, egy kék fátyol lobogását
látom a szomorú ciprusok alján. Mintha tündéri lobogónak volna oda
feltűzve. A fátyol egyedűl röpdös az enyhe déli szélben, nincs
hordozója. De igen! Ott áll egy magas gyászciprusnak támaszkodva a
feketeruhás sugár leány. Alig lehet észrevenni olyan mozdúlatlan,
olyan virágszerű. A finom kék felhő körülfogja, körüllebegi;
sokszor mintha nagy kék madár röpködne egy fekete szobor fölött,
olyan. Istenem, kicsoda ez a titokzatos asszony.</p>
<p>Most megindúl. Lassan, álomszerű mozgással úszik tovább, a
levegőben. Milyen különös. Mintha lába nem is érné a park porát;
nem a fűben, a fű fölött megyen. Egy új Krisztus-asszony, aki talán
a vizeken is átsuhan. A drága virágok félrehajolnak útja elől s
olyan esenkedve remegnek utána, mintha szerelmesek volnának
embertestvérükbe. <span class="pagenum"><a name="Page_6" id=
"Page_6">-6-</a></span></p>
<p>Már a tengerpart ragyogó homokján halad. Járása hasonló a fekete
liliom rengéséhez. A morajló tenger csókolja parányi kezét, amint
lehajol, hogy megsimogassa. Csodás, csodás egy asszony! Valami
számkiűzött királynő; azért nem hord kalapot, mert csak korona
illik a homlokára.</p>
<p>Ezt az asszonyt elviszem magammal.</p>
<p>Mert vagy értem jött, vagy hazudnak a sejtelmek…</p>
<p>A délután szikrázó verőfényében összecsoportosúlnak a
szanatorium vidám betegei s újságolják a hírt: új vendég jött
tegnap este Budapestről; egy haloványarcú leány, a
doktorkisasszony.</p>
<p>Hát nem királynő? Hát nem Olaszország küldötte hozzánk? Hát
nincs szemetek, emberek, hogy nem látjátok benne az én álmaim
vándor asszonyát, akinek halk rímek pengetik cipője kopogását
márványlapokon, akinek szava dal, pillantása:
feketecsillag-lefutás, kacagása pedig olyan, mint a gyöngyök
pergése zengő érclapokon. Milyen szürke a ti fantáziátok, vidám
beteg emberek! Csak a szomorúság látja a szépséget; mert a szépség
lelke: a szomorúság.</p>
<p>Az emelet oszlopos korlátján kihajolva, nézem a virágzó park
eleven fekete rózsáját, akinek válláról kék álomfátyolát
le-lebontja az olasz vizek felől idefáradt alkonyi szél. Most már
látom az arcát is: kreol-arc, mélységes sötét szemek, vékony,
fölfelé ívellő ajak. Haja fiúsan rövidre van nyírva s ez ad pompás
fejének ingerlő bájosságot. Könyvet olvas, lassan lép, mint egy
újkori szerzetes asszony. Isten hozott, édes diákkisasszony,
száműzött királyleánya valami mesebeli, keleti tartománynak!</p>
<p>– Szép, tanár úr? – tör be egy durva hang ámúlásaim templomába.
Hátrariadok. A szanatórium esetlenűl vigyorgó, fiatal orvosa áll
mögöttem; ez a kiállhatatlan ember, aki butaságát vakmerő
durvaságokba takarja, s <span class="pagenum"><a name="Page_7" id=
"Page_7">-7-</a></span> lelkének rossz szagát émelyítő testi
illatokkal parfümözi; aki beteg, talán valamennyiünknél betegebb,
mert a lelke rothad, a moral insanity undok rozsdavörös abroncsa ég
keskeny homlokán. Kövéres arca olyan ápolt, mint a testével
kereskedő kurtizáné; hallottam, hogy minden éjjel nyers húst köt az
arcára, azzal őrzi meg bőrének üdeségét. Haja szagos zsírtól
fényes; bántó gonddal van kétfelé választva a fejetetején, mint az
asszonyoké. Mindig hajadonfővel jár-kel, mindig mosolyog, mindig
ringatja a csípőjét, mint a magakellető rossz leány. Olyan undorító
az egész ember, olyan effeminált, olyan szemtelen és olyan ostoba,
mint a fából faragott japán istenszobrok.</p>
<p>– Úgy-e szép a kis kolléganő? Pestről jött a baba, Pesten járt
iskolába. Nézze, milyen nagyszerű termete van! Micsoda karok és
micsoda lábak! Eh, szép asszonynak, jónak, jójárású lónak kár
megöregedni.</p>
<p>Röhögött.</p>
<p>Lebuktassam innen ezt az aszfaltbetyárt? Arcúl vágjam? Vagy mit
tegyek vele?</p>
<p>Sarkon fordultam, szó nélkül ott hagytam.</p>
<p>Oh, ezek a rongyok, ezek a rothadó rongyok, hogy tudnak beszélni
a nőkről! Pedig ez a csámpás lelkű doktor is észvesztő keringéssel
kering a szanatorium legszebbnek híresztelt asszonya körűl, egy
festett báb-arcú, bűnökre vadító testű asszony körűl, aki hideg és
számító, mint egy üzletember; nem tudni soha, ki a szeretője, de
bizonyos, hogy azért éli fiatal életét szanatoriumról
szanatoriumra, mert így tehet legszabadabban eleget szerelmi
vágyainak. A bolondos doktor bele van őrülve; az asszony
primitívnek tetsző ellenállása szinte a lehetetlenségig fokozta
szenvedélyét. De nincs remény, hogy valaha sikert érjen.</p>
<p>Valami félelmetes féltékenység mozdult meg a lelkemben,
<span class="pagenum"><a name="Page_8" id="Page_8">-8-</a></span>
mint egy iszonyatos szörnyeteg bíbor barlangjában. Köztem és az
ismeretlen doktorleány között az első perc óta finom aranyszál-híd
remegett, lelkem és az ő lelke ezen az úton szokott találkozót adni
egymásnak; s most ez a bamba, ökörszemű férfi közberont és durván
elszakítja a szent összekötő láncot. Mit akar ez a szerencsétlen?
Szemet vetett talán a kék fátyolos leányra? S amilyen ostoba a
véletlen és a női szív, tudom, hogy az efajta slendriánoké, az
ilyen vastag lelkűeké a leghihetetlenebb győzelem. Úgy fáztam ettől
a gondolattól, mint a dalmát hegyekről lezúduló viharos bórától,
amely január közepén szokta végigseperni a gyönyörű Adriát.</p>
<p>Megrettentem, hogy elkésem. Sietnem kell.</p>
<p>Megismerkedtem a doktorleánnyal, aki elébem is jött egy
lépéssel. Reggelente elsétálgatott ablakom alatt és be-benézett.
Arcom és lelkem reá volt fordulva, mint a napraforgóvirág a fényes
nyári napra. Egyszer meg is szólított. Tehát ő kezdette. Évődve
mondogatta:</p>
<p>– Én nem magyar vagyok. Nem érez valami idegenséget a
beszédemen?</p>
<p>– Olyan olaszos dallamosság zeng a szavaiban. Maga Róma felől
jött. És mégis tud magyarúl!</p>
<p>A kékfátyolos leány nevetett.</p>
<p>– Én nem Róma felől jöttem, hanem Budapestről. Erdélyben
születtem, román leány vagyok. Az én nevem: Laura. Doktor lesz
belőlem egy év mulva. Úgy bizony.</p>
<p>Ámultam. És néztem, néztem az érdekes gyermeket. Most láttam
csak, hogyan tud ez a két fekete szem ragyogni, ölni és üdvözíteni;
most fedeztem csak föl, milyen finom vonalba szökken az ajka, ha
mosolyog, s fölfelé ívellik, mint a Lionardo da Vinci
Gioconda-jának az ajka. Olyan rejtelmes mosolyok szoktak szakadni
az ilyen ajakról. És csöpp csók-tündérek bujtak meg arcának
szerelem-gödrében, <span class="pagenum"><a name="Page_9" id=
"Page_9">-9-</a></span> amely minden mosolygásra újra támadt. Remek
termetében élő zene rejlett, minden lépésénél daloltak a fölébredő,
hullámzó vonalak. És az a kék fátyol, az olasz égszínű, röpdöső
sejtelem! Mint a romantika ősi varázsa, úgy szállt reá, úgy
szentelte meg.</p>
<p>Ez a leány egy élő költemény. Egy beszélő szobor.</p>
<p>Barátok lettünk hamarosan. Az én balhírem hozzá is eljutott,
tudta jól vergődéseimnek szomorú menetét. A nőket izgatja a
veszedelmek szakadékán száguldó férfisors; az én sorsom halálos
vakmerőséggel zuhant ezidőben a legfeketébb lejtőn lefelé. Laura
doktor is volt, nemcsak nő; kétszeres izgalommal figyelte napjaim
cifra zürzavarát.</p>
<p>– Maga miért van itt a betegek közt? – kérdeztem tőle.</p>
<p>– Mert én is beteg vagyok. Az utolsó szigorlatom előtt állok s a
félelem, a rettegés elvette minden erőmet. Ide küldöttek, hogy
rendbe szedjem magamat. És tanulnom is kell, mert sokat nem tudok,
s az idő úgy repűl.</p>
<p>Ránéztem. Most már láttam, hogy diákkisasszony. Felhajtott
gallérú szürke felöltőjében, a hóna alatt szorongatott, vagy
zsebéből kikandikáló jegyzetekkel hasonlított azokhoz a
bölcsészkisasszonyokhoz, akikkel együtt négy évig ültem én is az
egyetem padjait.</p>
<p>Oh édes ifjúságom, itt kell hát veled újra találkoznom, a néma
szenvedések, a halálóravárások szomorú pitvarában!</p>
<p>Eddig untalanúl a halál fekete paripáján rohantak napjaim; most
egyszerre lovat cseréltem s fölugrottam az élet fehér
szárnyaslovának aranyos nyergébe s kantármegeresztve vágtattam a
szerelem ismeretlen ösvényén.</p>
<p>Nem hagytam Laurát tanulni. Pokolba azokat a szürke könyveket,
éljen az élet! <span class="pagenum"><a name="Page_10" id=
"Page_10">-10-</a></span></p>
<p>Átalfontam vágyaimnak selyemszövetével; szép szavak színes
legyezőjével legyezgettem kedves hiúságát, szemharcokat vívtam
vele, beteges makrancossággal nyűgösködtem nyakán, mert azt
akartam, hogy minden órában reám gondoljon, engemet lásson. Ő
sokszor úgy bánt velem, mintha leánytestvérem volna; sokszor az én
álmaimban újjászépített, másik édesanyámat éreztem benne; sokszor
pedig, mintha egy ellenséges nép leánya lett volna, akit én
nemzetem elárulása nélkül át nem ölelhetek soha. Ez volt a
legszomorubb és legkínzóbb az én támadó szerelmemben. Román leány,
román leány, a szíve ott maradt valahol a havasokon túl; mit akarok
én, szegény magyar fiú?</p>
<p>Árnyékává szegődtem Laurának. Napjaimnak ő volt a napja,
éjszakáimnak ő volt a csillaga. Én nem tudom, miért izgatnak
engemet a nem magyar nők. Egészen más, tisztább és rejtelmesebb
szépséget látok bennük, mint az én hazám leányaiban. Laurának a
beszédjébe bele tudtam bolondúlni; oly gyönyörűen zengettek finom
ajakán a robbanó magyar szavak, hogy egész fajunkat megnemesűlve
imádtam ebben az idegen asszonyban. Csodálatos: a mi nyelvünket a
nem magyarok majd mindig szebben beszélik, vagy talán bájosabb
félszegséggel, mint magunk. Laurának volt két visszatérő sora, amit
sokszor elsóhajtott; fakó semmiség az egész s mégis, mikor ő
mondotta, a szívem megsajdult és könny ült a szemem pillájára:
„Álmaimnak nincsen megvalósulása, álmaim: az őszi levelek
hullása…“</p>
<p>Romantikus napok voltak ezek nagyon.</p>
<p>Tavasz! Március és április az Adria partján! A halálból
visszatérés kimondhatatlan boldogsága! Régen átálmodott, de most
átélt szerelem! Ifjúság, ifjúság és vágyak és sejtelmek és szavak
és egymáshoz simulások aranyláncolata! <span class=
"pagenum"><a name="Page_11" id="Page_11">-11-</a></span></p>
<p>Laura bámulta, hogy én még élek, azok után, amiken
keresztűlmentem. Én imádtam az ő bámuló, drága sötét szemeit. Laura
szerelmes volt egy román fiúba, én szerelmes voltam annak az
ismeretlen román fiúnak a szerelmesébe. Oh, ez az örök
végzet-játék, hogy soha nem az szeret bennünket, akit szeretünk!
Laurának én csak „érdekes eset“ voltam, akit nem a nő, hanem az
orvos szemével nézett. Velem úgy bánt, mint az ápolónő a
lábadozóval: kedvesen, finoman, biztató mosolygással; de a szíve
mindig oda járt. Volt benne valami Gabler Heddai vonás is; én
lettem volna az ő Lövborgja. Belém akarta szuggerálni, hogy nekem
mint írónak már végem. Be akarta rogyasztani mindazokat a
gondolataimat, érzéseimet, amelyek talán még föl-fölragyognak
lelkem bányájából. Önbizodalmam várát akarta földig lerombolni,
hogy megmentse a meggyilkolt költő romjain bennem az embert. Tudom,
hogy jót akart; de mégis olyan istenek alkonyatabeli gyász szakadt
rám, mikor ilyenekről beszélt. Éreztem, hogy temetem magamat
elevenen; s még hozzá nem is Beethoveni gyászindulóval, hanem
szegényes, profán cigányzeneszó mellett. Ilyenkor megmozdult bennem
az Othelló két karjának gyilkos akarata: szerettem volna
átkulcsolni szép nyakát és megfojtani az én sötét Desdemonámat.</p>
<p>Hogy féltettem a napsugártól, az emberek szemepillantásától s
attól az ismeretlen fiútól, aki közöttünk állott, ha ezer mértföld
messzeségben volt is tőlünk.</p>
<p>Szerelmem és megháborító féltékenységem egyszerre született.</p>
<p>A szanatórium félbolond orvosa a tökéletesen bolondok útját
kezdette futni ebben az időben. Az egész szanatórium tudta, hogy
rengeteg adósság mászik utána, mint egy elnyeléssel fenyegető
szörnyeteg. Apja tudta nélkül <span class="pagenum"><a name=
"Page_12" id="Page_12">-12-</a></span> anyjának a váltóival
manipulált s most ezek a váltók kezdettek a torkára forrni.
Fizetnie kellene s nincs pénz. Anyja meglátogatja, heves jelenetek
folynak le köztük; a szegény asszony sír, a fia újra pénzt
könyörög; fenyegetődzik, jajgat és fel s alá száguldoz a
tengerparton, hajadonfővel, mint egy őrült. Izgalmát óriásítja
reménytelen szerelme; a bódító testű, buta és hideg asszonyhoz egy
daliás katonatiszt jár be a szanatóriumba; mindenki látja, tudja
viszonyukat. A szerencsétlen doktor háborog, őrjöng, ostromolja a
rövid időre szabadon hagyott várat. Hiába! Kegyetlen kárörömmel
látom, hogy az én kétségbeesésem poharát neki háromszor töltötték
tele az istenek. Gyűlöltem ezt az embert, mert ostoba volt és
trágár; s mert szemtelen szemekkel falta az én kékfátyolos leányom
gyönyörű termetét. Hadd vesszen a rongy, nyomorultan.</p>
<p>Laurának egy kék csíkos fehér fekvőszéke volt; az én emeletem
szabad folyosóján, két dór oszlop között szokott heverni. Ezek az
átálmodozott, átcsevegett délutánok voltak életem pirosbetűs
ünnepei. Odalenn az örök morajú tenger; távol kékellő szigetek,
álomképekként feltűnő és eltűnő bárkák, alkonyati fekete-, bíbor-
és aranyszinek az égboltozaton, a vándor felhőkön és a vizeken;
virágháremek a szanatórium gyönyörű parkjában, hosszu mozdulatlan
gyászciprusok, sötétzöld olajfák és sejtelmesen zizegő
pálmalevelek.</p>
<p>Olyan pazar gazdagsággal ölelt körűl bennünket a természet,
mintha csakugyan az emberért volna minden. Az erdélyi havasok
leánya ellágyult és elgyermekesedett ebben a környezetben. Szívének
zárt ajtója kinyilt s én sokszor úgy éreztem, mintha közelebb volna
már hozzám s meghittebben zengene sajátságos, mély zenéjű
hangja.</p>
<p>Pedig ő ilyenkor Budapesten járt, a klinika kertjében;
<span class="pagenum"><a name="Page_13" id=
"Page_13">-13-</a></span> öreglombú fák árnyékában egy feketehajú,
sötétszemű fiúval tanult abból a jegyzetből, amely most is az
ölében hever; apró jeleket írtak fel egy-egy nehezebb tételnél,
édes, néma percek határvetői: hosszú pillantások és elsuhanó
mosolyok hieroglif-jelei azok, csak a szerelmes szív érzi
kimondhatatlan bűbájukat. Laura ilyenkor behunyta szemét, hogy
jobban lássa azokat az elmult szép időket és mosolygott. Én talán
az alkonyat tragikus színeiről szavaltam s azt hittem oktalan
gőgömben, hogy a kedves gyermeket az én szavaim ringatták éber
álmodozásba. Boldogok voltunk mindaketten.</p>
<p>A folyosóra nyiló ajtó zörren: a varázs meg van törve. Laura
felriad, én leejtem utolsó gesztusomat s az ajtóra bámulok. Az ajtó
szárnya fordúl s a szegény ostoba doktor kicsiszolt feje bukkan be
rajta.</p>
<p>Vigyorog a parfümös, jólöltözött bolond és szemtelenűl csóválja
azt a gömböt, amelyben más az eszét szokta hordani:</p>
<p>– Ej, ej, tanár úr. Lám, lám. Lassu víz partot mos.</p>
<p>Annyi sértő gúny kullogott a szavában, hogy a vér újra elöntötte
fejemet.</p>
<p>Odaringatózott Laura fekvőszékéhez s leült mellé arra a székre,
amelyiken én szoktam ülni.</p>
<p>– Hogy van, kis kolléga? – kérdezte tőle selymesen.</p>
<p>Én nem birtam tovább; lementem az alsó terraszra.</p>
<p>Forrt bennem a düh. Idegességem megóriásította féltékenységemet.
Hogy mer ez a nyomorult ilyen bizalmas szemtelenséggel közénk
tolakodni? Hogy mer ez belépni abba a bűvös körbe, amely Laurát úgy
övezi körűl, mint egy aranyköd? Utáltam félrebillent, émelygős
mosolyú fejét; utáltam örökegy gesztusát: kéztördelését; utáltam
kedveskedőn előrehajló derekát; utáltam palócosan kómikus
kiejtését; utáltam durva érzékiségét, vakmerő <span class=
"pagenum"><a name="Page_14" id="Page_14">-14-</a></span>
szemtelenségét és rózsaszínű pofáját, azt a demimonde-szagot, amely
folyt róla, mint a víz. Miért setteng ez az ember untalanúl ott,
ahol csak nekem volna jogom járni? Miért nem becézi körűl a maga
festett báb-asszonyát? Kettőre akar ez egyszerre játszani?
Lebuktatom az emeletről, ha sokáig arcátlankodik.</p>
<p>A fejem csupa tűz volt; a szivem vergődve dobolt.</p>
<p>Az alkonyat már beleejtette szürke fátyolát a tengerbe.
Hamúszínű ködbe veszett a messze határ. Az égen csillag-szikrák
reszkettek föl s királyi pompával indult meg éji útjára a koronás
hold. A tengernek éjjel virágzik a költészete.</p>
<p>Egyszer csak izgatott szóváltás, halkan szakgatott szavak
hullanak le hozzám. Laura beszél a doktorral. Mi ez? Valami baj
van?</p>
<p>Rohanok fel a lépcsőkön; a folyosóra nyiló ajtó mögött megállok
s lassan ránehezítem kezemet a kilincsre. Egy kis szabad nyilás
támad.</p>
<p>A doktor a Laura fekvőszékéhez húzódva, félkarjával átöleli a
leányt és lihegve szaval:</p>
<p>– Nincs ilyen test… a világon sincs… Drága kis kolléga… Ezek a
szemek, sötét szemek… ez a piros meleg ajak… ezt a kék fátyolt
imádom… ez illik magának… gyönyörűség… bódító…</p>
<p>Fejét már csaknem a leány fejéhez szorítja. Laura csodálkozva és
ijedten kacag, védekezik:</p>
<p>– De doktor úr! Mi leli magát? Eresszen!</p>
<p>A szerelmes hím az egész fekvőszéket magához öleli, mintha föl
akarná emelni. Laura haragosan kiált.</p>
<p>Szememre valami köd ereszkedik, belököm az ajtót s megállok.
Reszketek.</p>
<p>Laura észrevesz; segítségért kiált:</p>
<p>– Tanár úr! <span class="pagenum"><a name="Page_15" id=
"Page_15">-15-</a></span></p>
<p>Ekkor egy szemvillanás alatt ez fut át a gondolatomban: hátha ez
a leány már szeretője a doktornak? S talán csak a látszat kedvéért
vergődik előttem?</p>
<p>Olyan árva és olyan nyomorult lettem egyszerre, mintha lelkemet
lopták volna ki belőlem.</p>
<p>És föllángolt agyamban a düh, piros vérfolyamot vágott orcámra;
reszketve fogóztam szinte magamba, hogy ki ne szabaduljon haragom;
mert tele hold jár az égen s ilyenkor születnek az
embergyilkosságok.</p>
<p>Gúnyosan, kétségbeesetten kacagtam Laura felé s kacagásom
fonalán húzódtam vissza a homályba, mint valami égető kötélen.</p>
<p>Hanem a kékfátyolos leány komolyra fogta a dolgot: félrelökte a
doktort és szaladt utánam. A parfümtől és érzéki föllobogástól
mámoros ember szédelegve botorkált le a lépcsőn, mint az ablakon
kidobott hővérű szerelmes.</p>
<p>Én sírtam; de a könnyeim befelé szakadtak és a szívemre folytak.
Gyarlóság: asszony a neved!</p>
<p>Laura kipirultan, ragyogva, pihegve suhant mellém; rövid
szavakban suttogta fölháborodását és megdöbbenését.</p>
<p>– Ez borzasztó egy ember. Nem is sejtettem, mit akar. Csak rám
zúdul és elfojtja a szavamat, megfogja a kezemet, a fátyolommal
összekötözi s meg akar csókolni. Ah, még így nem beszéltek velem,
soha.</p>
<p>Összezilált haját megigazította, kék fátyolát vállára bocsátotta
s mosolyogva lágyította hangját halkulóra:</p>
<p>– Most már meg tudom érteni, hogyan veszti el a fejét egy nő.
Közel voltam hozzá.</p>
<p>Ránéztem oldalról. Gyönyörű, gyönyörű, gyönyörű volt. Úgy
szerettem volna átkarolni, fulladásig csókolni, magamhoz szorítani
és belesodorni abba a skarlátpiros <span class="pagenum"><a name=
"Page_16" id="Page_16">-16-</a></span> örvénybe, amelynek
szenvedély a neve. Szerettem volna látni: hogyan veszti el a fejét
ez az okos és ravasz leány, én érettem!</p>
<p>De nem szóltam egy szót se. Csak lépegettem mellette, mintha
lázas árnyéka volnék.</p>
<p>Kimentünk a nyilt folyosóra, ahol az előbbi jelenet lezajlott s
ottan sétáltunk késő éjszakáig.</p>
<p>A hold ezüstös fénynyel, álomszerű ködfátyollal hintette be a
világot. Laura fejére vetette lenge kék selymét és beszélt
duruzsuló hangon, mint a fiatal anyák szoktak álmos gyermekükhöz
gagyogni. Talán sejtette, milyen irtózatos vihar kavarog a
lelkemben, s meg akart nyugtatni. Csakhogy nem lehetett. A
féltékenység egész borzalmával betört az agyvelőmbe s én már
holtbizonyosságnak vettem, amit riadozó sejtelmem elébem vetitett
áruló képekűl.</p>
<p>Búcsúzóra csak ennyit mormogtam:</p>
<p>– Az az ember szerepet játszott; s véletlenűl azt mondotta el,
amit én éreztem.</p>
<p>Laura rám nézett. Én hirtelen köszöntem s betántorogtam a
szobámba…</p>
<p>Lefeküdtem. Nem bírtam elaludni. A fejem zúgott mint egy bomlott
malom. Szivem borzasztó erővel dübörgött bordáim közt; sokszor
elakadt dobogása, fuldokolni kezdettem, felűltem; azután ijedező
gyorsasággal dobolt tovább. Lázas agyamban gondolatfalkák rohantak
gondolatfalkák után; ezer és ezer sejtelem született és halt el egy
rövid perc alatt. Vergődtem, vívódtam; mintha tüzes vasakon
fetrengenék, úgy égett az egész testem. A fejemben kavargó kaoszból
hirtelen kiválik egy szilárd és félelmesen ragyogó pont: a doktor
és a doktorkisasszony ezen az éjszakán találkoznak! Megcsalnak,
kijátszanak, kacagnak rajtam; s az én titkolt álmaimat élik
<span class="pagenum"><a name="Page_17" id=
"Page_17">-17-</a></span> át szerelemben tüzesült testtel. Ah!
Olyat riadt bennem a borzalom, a fájdalom, mint tízezer bibliai
harcos, akik ércpajzsokat döngetve üvöltik csatakiáltásukat a
magasságos égig.</p>
<p>Felcsavartam a villanyt; s először megdöbbentem a saját
gondolatomtól: meglesem őket. Azután valami édes szédület fogott
el. Felöltöztem. Megnéztem az órát: félegyre járt.</p>
<p>Kilopóztam a sötét folyosóra. A szanatórium aludt mélységesen.
Mint a tolvaj, mint az álmok gyilkolója úgy botorkáltam fölfelé a
lépcsőkön, a harmadik emeletre. Ott volt a Laura szobája. Odafenn
egy álmos villanyfény pislogott; még döbbentőbb gyásszal folyt
össze mögötte a sötétség. Alig bírtam lélekzeni, a szívem valahogy
a torkomba szorult; az ajkam remegett, mintha rettenetes szavak
kimondásától fáznék. Homlokomon tűz és verejték.</p>
<p>Osontam a fal mentén, mint az árnyék, mint az álomjáró. Szemem
és fülem átfinomult: mintha a falakon keresztűl is látnék, mintha
hallatlan zajokat is hallanék. Már csak három lépés az ajtóig;
szerelmem és féltékenységem, két borzalomarcú rém, taszított.
Előre. Így mehetett Othello az utolsó éjszakán Desdemona ágyához.
Kezemet előrenyujtottam és ahogy a bemélyülő ablaknál lélekzetet
akarok venni: egy emberbe botlottam. Ott állott az ajtó előtt.</p>
<p>Borzalom. Mintha valami villámlott volna közöttünk.</p>
<p>Odafordítom arcát a fény felé: megismertem. A doktor. Gúnyosan
vigyorgott.</p>
<p>Ez az ember utánam leselkedett. Mint ahogy én ő utána. Ezt
későbben tudtam meg. S itt bukkantunk egymásra, az aranybarlang
előtt.</p>
<p>De most csak egy szívhasogató fájdalom sikoltott át bennem: az
én büszke szép királyleányomnak szeretője <span class=
"pagenum"><a name="Page_18" id="Page_18">-18-</a></span> van! Az
angyalok lejárnak az égből erre a sáros, piszkos földre!</p>
<p>Nem tudom, hogy kapcsoltam két markomat a gyűlölt, parfümös
selyemfiú nyakára; nem tudom, hogy szorítottam meg benne minden
nyöszörgést, nem tudom azt sem, hogy hurcoltam a lefutó lépcsőkig,
csak azt éreztem, hogy az illatos tömeg egyszer kiszalad a kezemből
és tompa dübörgéssel gördűl lefelé a márványfokokon.</p>
<p>Lebuktattam.</p>
<p>Még úgy rémlik, azután lefutottam a földszintre, kilopóztam a
nyilt terraszra, ahonnan látni lehetett a Laura külön kis balkonát.
Fölnéztem: ott ült a kékfátyolos lány a balkon könyöklőjén, a
holdba bámult és halkan dalolt.</p>
<p>Ez a vad éjszaka később úgy járt vissza emlékezetembe, mint egy
kínos álom.</p>
<p>Laura végtelenűl kedves, gyöngéd volt hozzám. Leveleket írtunk
haza; elmondottuk egymásnak: milyen az otthonunk, milyen az anyánk,
melyik testvérünket szeretjük. Együtt sétáltuk át a romantikus
holdas estéket, mikor a csillagok leszállottak az Adriára s ott
ringatózott hosszú aranycsolnakán a szőke Hold is; idegen, álmatag
melódiájú dalok sírtak fel a tengerpartról; Laurának mintha kis
ezüstkorona tündökölt volna homlokán; s mikor ment: a Vágyak, az
Álmok bizarr és kedves tábora zsibongott utána. Imádtam, mint az
Istenemet.</p>
<p>Színes szavakból diadémot ötvöztem reá:</p>
<p>– Mint kígyózó koráll, olyan az ajaka; szeme: színjátszó szikra;
görögösen fiúsra nyírt haja: selyemlobogó; fehér márvány-nyaka:
szépségek tornya; mosolya: angyalok álmának álma. Egész kedves
maga: remek drágakő istenek kezén. Aranygyűrű, mely szívemet
szorítja, vakító fátyol, mely szememre borúl.</p>
<p>Mosolygott és dalolt. <span class="pagenum"><a name="Page_19"
id="Page_19">-19-</a></span></p>
<p>A bolondos doktor hol itt, hol ott bukkant föl, mint a mesék
kóbor rossz szelleme. Rám-rám sunyított, köszönt; de nem szólt
semmit. Én csak vártam, mikor küldi már az embereit. De ő nem
törődött velem.</p>
<p>A babaarcú asszony átköltözött a szanatóriumból a
Miramare-szállóba. A szerencsétlen doktor reggeltől estig ott
könyökölt a szálló erkélyén, vagy a tengerparton. Még mindig
ostromolta Medeáját az aranygyapjúért s még mindig ott volt, ahol
három hónappal ezelőtt. Esténkint hazajött, lerótta orvosi
látogatását; éjjelenkint pedig irtóztató züllésekkel könnyített a
lelkén.</p>
<p>Mindenki róla beszélt. Sajnálták vagy lesajnálták, mint az
elveszett embert szokás.</p>
<p>Március utolsó napja volt.</p>
<p>A tenger felől vérnyugtalanító szelek csapdostak be hozzánk; a
levegőben a tavasz újultan-újuló szerelme remegett. Ilyenkor az
ember is megfordúl s vagy remek költeményeket ír, vagy szerelemből
gyilkol. Ez az időszak az öngyilkosságok szezonja.</p>
<p>A szerencsétlen doktor lejtőre jutott; iszonyatosan meredek
lejtőre, amely a pusztulás örvényébe szakad.</p>
<p>Valami történhetett közte és a báb-arcú asszony között.
Idegrohamok jöttek rá, szája habot túrt s a teste rángatódzott.
Aztán magához tért, összetoborzotta a szanatórium fiatal betegeit,
megalapították a TBC clubot, a Tüdő Betegek Clubját s minden éjjel
Fiume híres Grottájában kacagtak szemébe az elmulásnak.</p>
<p>Laura szörnyűködve bámulta ezt a veszett magyar csapatot.
Romániában az emberek nem mernek ujjat húzni az Istennel.</p>
<p>A doktor ezen a napon bujdosott, mint a vesztét érző beteg
kutya. Hol a ciprusok és olajfák árnyékába húzódott, hol a kis
fenyveserdő sűrűjébe fúrta be magát. <span class="pagenum"><a name=
"Page_20" id="Page_20">-20-</a></span> Nem lelte a helyét seholsem.
Kiállott a molo gátjára, nézte a kacagó vizet szédülésig; ilyenkor
hirtelen rémület rázkódott rajta át s futva menekült önmagától.
Sokszor emlegette, hogy az öccse sorsára jut. Az is agyonlőtte
magát. Én csak mosolyogtam magamban: gyáva vagy te, szegény fiú!
Csak magadat ijesztgeted.</p>
<p>Délután, azt mondják, fenn járt az asszonynál a Miramare-ban.
Mikor visszajött, olyan zavaros volt a szeme, olyan ijesztő az
arca, hogy a matrózidegzetű, hatalmas darabember: az igazgató is
megrettent tőle.</p>
<p>Később hallottam, fölment Laurához is. Laura kitiltotta már
régebben a szobájából, mert szemtelenkedni kezdett vele. Most
ünnepélyesen bocsánatot kért a doktorkisasszonytól. Holnap utazik;
az igazgató úr fölmondott neki. Ezt én is tudtam már. Azt
rebesgették, súgták-búgták az emberek, hogy az igazgatóék serdülő
leánykáját, a tizennégyéves fejlett Jolánkát is megtámadta buja
szerelmével s rajtakapták. Elhiszem, mert ez az ember maga mondta
magáról: „Ha asszonyszagot érzek, elvesztem az eszemet“. Szörnyű
egy átkot örökölhetett valamelyik ősétől. Buta kis lelke volt, mint
egy pesti utcai kis leánynak, de olyan tűz égethette, mint a Dante
szerelemben vétkezett elkárhozottait.</p>
<p>Én undorodtam tőle és gyűlöltem.</p>
<p>Este, vacsora után, mikor a lépcsőházban vártam Laurára, odajött
hozzám. Szomorúan jelentette be, hogy holnap reggel utazik, itt már
kitelt az ideje. Bocsánatot kért tőlem, ha valaha megbántott.</p>
<p>Ránéztem. Nagyon szomorú volt.</p>
<p>Csak annyit mondottam neki:</p>
<p>– A nőkkel nem úgy szoktak bánni, mint ahogy doktor úr bánt.</p>
<p>– Jó, hogy ezt is tudom. Jó éjszakát! <span class=
"pagenum"><a name="Page_21" id="Page_21">-21-</a></span></p>
<p>Fanyar mosolygásra torzult a szája, meghajolt s elment.</p>
<p>Valami szánalomforma kezdett bizseregni a szívemben. De
visszagondoltam az elmultakra s újra szilárd és kegyetlen
ridegséggel intéztem el az egész embert. Eredj, ahová sorsod
vezet.</p>
<p>Laura oly földöntulian szép volt ezen az estén, hogy magamat is
elfelejtettem. Levelet kapott a feketehajú román fiútól; ilyenkor
egy ragyogás volt ez a leány. Óh, hogy imádtam! Óh, hogy gyűlöltem!
Ez a mosolygás nem az enyém; a hangjának ez a remegése nem értem
való; szemének ez a sötét sugárzása nem engemet illet. És mégis
boldogsággal húzódtam utána, szomorú árnyékaként. Hozzám hajolt,
combját odasurolta combomhoz, kebelét néha karomhoz értette s
bizonyára pompásan mulatott az én vergődő félszegségemen.</p>
<p>A terrasz korlátjának dőltünk és néztük a holdfényben reszkető
tengert.</p>
<p>Egy lövés dördült fel hozzánk a tengerpart felől. Utána gyönyörű
csend.</p>
<p>Ez is jókor vadászik, gondoltam magamban. És hirtelen az villant
át a fejemben: tízig olvasok s a tizediknél átkarolom és
megcsókolom ezt a gyönyörű leányt.</p>
<p>Elkezdtem olvasni.</p>
<p>Mikor a hetediknél járok, valami átkozott lélek belöki a
terraszra nyiló ajtót és ránk kiált:</p>
<p>– Nem látták a doktor urat? Eltünt!</p>
<p>A varázs megtört. Mindketten felébredtünk.</p>
<p>Ebben a percben a Miramare felől zavaros kiáltások morajlanak
fel hozzánk.</p>
<p>Egy szolga fut lélekszakadva fölfelé azon az úton, amelyik a
különálló szanatóriumhoz vezet. Odalenn a parkban összebukkan az
igazgatóval s valami rossz dolgot <span class="pagenum"><a name=
"Page_22" id="Page_22">-22-</a></span> hebeg neki. Az óriástermetű
igazgató felkiált: „Óh, a marha!“ s azzal szaladni kezd lefelé a
tengerpartra.</p>
<p>Baj van.</p>
<p>Ránézek Laurára, Laura rámnéz. Mintha elsápadtam volna, mintha
mindketten elsápadtunk volna.</p>
<p>Lenéztem a tengerre: sima volt, néma volt. De a levegőben valami
nyugtalanság remegett. Mi történt hát mégis? Bementünk a szalonba,
mert félelem szállt ránk odakinn. Az emberek beszélgettek,
kártyáztak, szivaroztak, nevetgéltek; egy fiatal leány zongorázott;
a tüdőbajos gimnázista hegedűvel kisérte; a pauzákat átköhögte
csöndesen. Ezek még semmit sem sejtenek.</p>
<p>Szótlanúl űltünk Laurával sokáig; a lelkünk figyelt, valami
különös bajra várva.</p>
<p>– Lemegyek a tengerpartra, – szólt hirtelen a lány. Felállott.
Én is menni akartam; de nem engedte.</p>
<p>Lekisértem a parkig.</p>
<p>Az egyik fehér padról föláll valaki s oda biceg hozzánk, a
kezével jelezve messziről, hogy valamit akar mondani. Megvártuk.
Mikor odaér, látom, hogy a szélütött kasznár. Dadogva, mosolyogva
újságolja:</p>
<p>– Hallották, hogy a doktor mellbe lőtte magát?</p>
<p>– Kicsoda? A mi doktorunk?</p>
<p>– Az, az. A Miramare előtt. Most viszik autón Fiuméba, ha ugyan
meg nem halt.</p>
<p>– De hát miért? Kiért?</p>
<p>– A szép asszonyért. Azt mondják.</p>
<p>Az én lelkem hirtelen arcot váltott. Gyűlöletem, megvetésem
ellágyult és csöndes rokonérzéssé szelidült át. Utáltam eddig ezt a
lehetetlen alakot; s most a férfiasság fényében kezdett föltünni
előttem torzúl mosolyra vont arca. Hiszen ez az ember több volt,
mint amennyinek hittük. Az öngyilkosok: a legbátrabb emberek, mert
<span class="pagenum"><a name="Page_23" id=
"Page_23">-23-</a></span> nemcsak szemébe mernek nézni a halálnak,
hanem maguk idézik föl rettentő alakját. Ez a doktor csúnyán élt,
de szépen halt meg.</p>
<p>Megrázott ez a véres fordulat.</p>
<p>Fölmentem a szobámba, lefeküdtem. Behunytam a szememet és egy
véres sebet láttam, amelynek szélén az átröppenő élet reszketett.
Meg tudnám én ezt tenni valakiért? Lauráért? Ah, összeborzadtam. Az
öngyilkosságok vonzanak, leszédítenek a megsemmisülés örvényébe.
Irígyeltem a vérbe fulladt, félszeg doktort. És féltem az
egyedülléttől, féltem nagyon.</p>
<p>Mintha valami hidegszárnyú madár suhogna itt fölöttem. Hallga.
Most. Most is. Mi ez? Hallucinálok?</p>
<p>Fölcsavarom a villanyt. Keresztülrebben a szobán egy madár.</p>
<p>Nem. Nem madár: denevér. Csapatosan szoktak táncolni esténkint a
szanatórium homlokzatánál; egy idetévedt a nyilt ablakon szobámba.
Vergődik és nem bír útra találni.</p>
<p>Milyen rémletes ez a sötét szárnyú, vergődő suta rém. Mintha az
öngyilkos doktor groteszk lelke volna. Mintha vádoló töredelemmel
rázkodná le magáról, itt előttem, az életet. Mintha néma panaszának
reám is hullana árnyéka. Oly különös, oly félelmetes, mint mikor
álmaink ablakán benéz egy nem emberi arc. Hess, madár! Hess, kósza
lélek! Hess, kárhozott szellem! Hiszen tudnod kell útadat. Miért
háborítod meg drágán vásárolt éjszakáimat? Vagy a gyilkosok lelke
hazajár, visszajár?</p>
<p>Óh, Laura, Laura, te fekete-holdszemű leány, te virágok
illatával mosakodó csodálatos élő szobor! Te miattad oly nehéz
lelkemen az álom; érted vágyódva röpítgetem föl hangtalan
sikoltásaimat a csillagok seregébe, vagy legalább a harmadik emelet
ablakáig, hogy megérezz és megláss valahára. Mikor jön már a
hajnalunk?… <span class="pagenum"><a name="Page_24" id=
"Page_24">-24-</a></span></p>
<p>Ezután szomorúbbra vált az élet. Kifakultak a színes tavaszi
napok; ismeretlen átok ült a fejedelmi arcú épületen. A
gyilkosságoknak hervasztó még az emléke is.</p>
<p>Laura hajdani vidámsága is elalélt. Éreztem, hogy nem szivesen
találkozik velem. Emlegette, hogy pár nap mulva útazik.</p>
<p>Én, mint a háborodott, keringettem körűlötte. Ha itt hágy, ha
nem visz magával, meg van átkozva az életem örökre.</p>
<p>A Maeterlinck lelkével társalgó szomorú kis asszony, akinek
második gyermekére vetett célt a sunyi halál, ellenséges arccal,
néma megvetéssel és szóló fájdalommal kísérte minden léptemet.
Mióta Laura sugár alakja megjelent, az ő csillaga lehanyatlott.
Addig olyan híven kitartottunk egymás mellett, mint Aglavaine és
Selysette. Most már tudta, hogy én idegen istent imádok. Nagyon
fájhatott neki, mert szemében a bánat és gyűlölet iker-szomorúsága
borongott. Félni kezdtem tőle. Egy reggel arra ébredtem, hogy benéz
az ablakomon. De nem kínozott sokáig: eltünt haldokoló fiával,
szótlanúl, nyomtalanúl.</p>
<p>Később mindíg úgy rémlett, hogy csak álmomban találkoztam
vele.</p>
<p>A szélütött gazdatiszt gyermekies bambasággal újságolta el,
hogyan vitték a halálra sebesült doktort egy autón Fiuméba.</p>
<p>– Nem tudott a sebétől feküdni; azért két ember tartotta ölében
az egész úton, a fejét a mérnök úr (ezé volt az autó), a lábát a
kis zsidó titkár fogta. Zökkenőknél nagyokat bődült, fájt neki a
lyuk, hiszen kérem keresztűlment rajta az igazgató úr
vadászpuskájának a dunsztja. Egy marhát is leölne. Vért hányt,
mindig azt nyöszörögte: „Jeget… adjanak jeget.“ Azt gondolta,
tüdővésze van, a bolond. A huncot mérnök, hiszen tetszik ismerni:
nagy <span class="pagenum"><a name="Page_25" id=
"Page_25">-25-</a></span> betyár, egész úton kacagta, viccelte a
nyomorultat. A doktor panaszkodott: hogy van lelkük mulatni, mikor
ő itt haldokol? Mert eszénél volt egész a kórházig. A mérnök azt
mondta neki: „Szamár! Minek lőtted meg magadat? Most te is együtt
kacaghatnál velünk.“ Így biz’a, kérem. Dehát, meg kell adni, marha
is volt, egész életében. Megérdemelte. Becsületes ember nem
puffantja le magát. Fenét. Legföljebb Gulman urat fogadja
látogatóba. Hehehe.</p>
<p>Ez volt az öngyilkos búcsúztatója.</p>
<p>Alig egy hét mulva jött a hír: belehalt sebébe.</p>
<p>Az a báb-arcú szép asszony, akinek ablaka előtt agyonlőtte
magát, azóta már a harmadik szeretőjével csónakázik, valahol az
abbaziai partok mentén. Ezért ugyan nem volt érdemes golyót
nyelni.</p>
<p>A román leánynak azonban lelke volt, talán titokban meg is
könnyezte a szegény doktort. De beszélni nem szeretett róla.</p>
<p>Április elején, egy szeles, tiszta, üvegarcú fényes napon azzal
állt elébem: „Délután utazom.“</p>
<p>Előtte való napon milyen kedves, milyen bűbájos volt ez a leány!
Kicsalt a kis fekete-molóra. Leheveredtünk a fokánál, ahol a
köveket örök morajlással csapdossa a tenger. Erősen sütött a nap;
kifeszítette piros napernyőjét s annak az árnyékába bujtunk, úgy,
hogy a fejünk összeért. Valami dalt dúdolt; mert mikor megvolt
hatva, mindig dalolt. És néztünk az ezüstös-kékes messzeségbe.
Olyan vasárnapias csöndesség ült a mindenható tengeren. Úgy vonzott
a távol, a távol, a ködbe hanyatló messzeség. Úgy fájt a szívem és
mégis olyan jól esett. Laura arról beszélt, hogy két ember milyen
különös módon találkozhatik az életben. Sok időre elválnak, egyszer
újra összebukkannak és nem ismernek egymásra. Azután <span class=
"pagenum"><a name="Page_26" id="Page_26">-26-</a></span>
kinyujtotta remek karját a távoli szigetek felé és énekelte a
Mignon dalát: „Dahin, dahin möcht’ ich mit dir, oh mein Geliebter,
ziehn.“ Egy vigyorgó, faun-pofájú horvát bárkás odacsúszott hozzánk
és szemtelen bizalmassággal ajánlgatta a habokon ringó fehér
csolnakát. Azt hitte: fiatal házasok, vagy utazgató szerelmesek
vagyunk. És ez nekünk oly jól esett! Kacagva intettünk búcsút a
Monte Maggiore háta mögött lebukó napnak: viszontlátásra, öreg!</p>
<p>Laura holnap útazik…</p>
<p>Úgy szerettem volna megállítani a napot, hogy soha ne legyen
nyugovóra hajolása.</p>
<p>Nincs szomorúbb a búcsúzás órájánál.</p>
<p>Még akkor este együtt rendezgettük a holmiját. Én adogattam neki
kézből kézbe, tiszta, bájos, finom ruhácskáit. Meg-meglobogtattam
kedves fátyolait; egyik fehér volt, mint a szétfoszló tavaszi
felhő; másik haloványkék, mint a távoli hegyláncolatok; harmadik
rózsaszínű, mint a gyermek-álom. Csupa fájdalmasan édes emlék az
egész.</p>
<p>– Ezekkel kötözöm a maga szívét a magaméhoz, hogy mindig eszébe
jussak, – szólt mosolyogva.</p>
<p>Eszembe jussál? Óh, Hamlet nem mondhatta megrendítőbb
meggyőződéssel, mint én: „Igen, letörlök emlékezetem lapjáról
minden léha jegyzetet, hogy csak a te drága képed éljen egyedűl
agyam könyvében!“</p>
<p>Édes szép Laurám, gyönyörű tündérhercegnőm!</p>
<p>Mikor a kék szalagos, csipkés ingekre került a sor, elpirult a
kedves gyermek; láttam, szeretett volna kiküldeni, de nem akart
álszenteskedőnek látszani. Én bolond és fantasztikus gesztusokkal
szorítottam szívemhez a könnyű fehér habszövetet, irígyelt
társamat, akinek jobban szabad szeretnie Laurát nálam. Parfümöt
hintettem a bájos ámor-fölszerelésre; s azután rájuk zártuk a
hatalmas láda sárga lakatját. <span class="pagenum"><a name=
"Page_27" id="Page_27">-27-</a></span></p>
<p>Laurának egy része itt pihen.</p>
<p>Másnap délig csak úgy csengtem-lengtem, mint az árva levél.
Laura utazik, Laura elmegy, Laura itt hágy; jó Isten, mi lesz
velem? Hiszen eddig is az a szerelem tartotta bennem a lelket,
amellyel átöleltem különös idegen alakját. Ő volt a levegőm, a
napom, a csillagom, az álmom; ha elhagy: elsárgulok, elhervadok,
megfulladok.</p>
<p>Hát ilyen élethalálra menő játék a szerelem?</p>
<p>Még egyszer átsuhant karcsú alakja a romantikus árkádok során, a
ciprusok alatt; itt láttam talán leggyönyörűbbnek, ez a kép
maradjon meg róla lelkemben. A tengerre nézett, a messze
végtelenségbe, mintha elveszett hazáját keresné. Izgatott volt, bár
igyekezett palástolni.</p>
<p>Három órakor jöttek érte, hogy várja az autó.</p>
<p>Intett a szemével. Mellé ültem.</p>
<p>Leeresztette fekete fátyolát, Napoleon-gallérját fölhajtotta
köpenyegének, mert fújt a szél. A vendégek körülállták a nagy
szürke kocsit, az igazgató úr virágcsokrot adott neki emlékűl;
azután kendők lobogtak, a motor zúgni kezdett, megindúltunk.</p>
<p>Mint a mesebeli sárkány: röpült velünk a szürke szörnyeteg.
Füstöt okádott, bőgött, kattogott és rohant a szűk utcákon, mintha
üldözné valaki. Hajrá! Hajrá! Az üdvösség szakadéka felé, vagy a
reménytelenség sivatagába! Hogy lobogott Laura kalapján a fátyol,
hogy ragyogott át sötétcsillag szeme rajta; hogy vonzott, hogy
szédített, hogy kínzott ez az asszony! Hozzásímultam
párduc-termetéhez, kezembe kapcsoltam kezét és szememet a szemébe,
szakadozott szavakat lihegtem, dadogtam a rohanás lázában, a
szerelem szilaj őrületében.</p>
<p>– Legyen a feleségem… Laura… ne hagyj itt!</p>
<p>– Nem, nem. Ami lehetetlen: lehetetlen.</p>
<p>– Laura, az álmom, az életem, mindenem. <span class=
"pagenum"><a name="Page_28" id="Page_28">-28-</a></span></p>
<p>– Nem, nem, nem.</p>
<p>– Te drága, te mindenható, te üdvösséges, te…</p>
<p>Rámartam vad csókomat fátyolára, fátyolán keresztűl arcára,
arcán át a vérébe, vérével a szívébe. Szíven csókoltam a gyönyörű
román leányt.</p>
<p>Fölrántotta a fátyolát arcáról s hevült ajka azt ragyogta rám:
„Ne ablakon keresztűl, hanem így, igazán…“</p>
<p>Akkor megcsókoltam úgy, igazán.</p>
<p>Virágokat szórt az ölembe. Olyan titokzatos volt, olyan
csodálatos volt, mint a görögök szfinksz-asszonya.</p>
<p>Egy vörös gondolat lobbant fel agyamban: óh, ezért a leányért
még hazáját is el tudná árulni az ember!</p>
<p>Te gyönyörű, te észvesztő szép ellenségem! Te, különös román
leány: hová megyünk? Hová ragadsz magaddal? Óh bár soha ne lenne
ennek az útnak vége…</p>
<p>Az autó száguldott. Szirénája bőgött, motorja zuhogott, egész
teste vad lázban reszketett. Nem láttam én semmit a kis tengerparti
városból, a földből, a vízből, az égből; csak ezt a fekete ruhás
Juditot, aki meg tudja ölni azt is, akit szeret.</p>
<p>Kiértünk a mólóra. Az autó megállt. Egy fekete hajó már ott
ringott a vizen; Laurára várt.</p>
<p>Alig volt annyi ideje, hogy fölszaladjon a hídon. Indulást
csöngettek. Ideges gyorsasággal szorította meg a kezemet: „A
viszontlátásra!“</p>
<p>Azzal, mint egy remek tornász, fönn volt a hajón.</p>
<p>Én utána akartam rohanni, de a kis hidat fölrántották előttem. A
vastag kötelek visszacsapódtak; a kerekek elkezdettek zubogni,
fehér tajtékban porzott a víz. És a fekete hajó megindult.</p>
<p>Mintha a lelkem hagyott volna el, mikor Laura eltünt mellőlem.
Halálos hidegség fagyasztott szíven, úgy éreztem, rögtön
összerogyok. <span class="pagenum"><a name="Page_29" id=
"Page_29">-29-</a></span></p>
<p>A fekete hajó lassú ívben kanyarodott ki a nyilt tengerre.
Fekete füstje, mint egy gyászlobogó, lengett utána. Nem láttam
Laurát többé, elmult, mint az álom; de azért lobogtattam kendőmet,
törölgettem a szememet és újra lobogtattam.</p>
<p>A fekete hajó vitte, vitte a boldogságomat.</p>
<p>Mit! Hát én itt maradjak egyedűl? Ne menjek utána? Elszakitsam a
kettőnket összefüző drága láncot? Laura! Kiáltok, halld meg! Én
kiáltok utánad, a te szegény barátod. Várj, várj, veled kell
mennem; én nem maradhatok itt egyedül! Laura, a mindenható Istenre
ne menj el! Laura. –</p>
<p>Valami különös szédülés fogott el. Lenéztem a háborgó vízbe;
örvénylett és zajlott. Ringatta alattam puha rengőjét. Úgy
tetszett, mintha a móló is vele ringana már.</p>
<p>Mire várok? Mit késlekedem még?</p>
<p>Kitártam karomat és beleszédültem a tengerbe. Még éreztem, hogy
csapódik össze fölöttem a hullámtorlat; éreztem a síma lefelé
zuhanást, a semmibemerűlés kéjét és azután megszünt minden…</p>
<p class="center">*</p>
<p>Nem.</p>
<p>Ott álltam a mólón. Egyedűl. A Laura fekete hajója már nagyon
messze járt. Előttem zúgott a haragos tenger; mögöttem a soffőr
állt és mondott valamit. Felriadtam. Úristen: hát hol vagyok?
Élek?</p>
<p>Eliszonyodtam a szédítő, örvénylő víztől. Rápillantottam a
soffőrre, aki olyan furcsán nézett reám.</p>
<p>Menjünk? Menjünk.</p>
<p>És mentünk vissza, az átkozott életbe…</p>
<div class="figcenter"><img src="images/i002.png" alt="" title=
"" /></div>
<hr class="chap" />
<p><span class="pagenum"><a name="Page_30" id=
"Page_30">-30-</a></span></p>
<h2>A KÉM.</h2>
<p><img src="images/G.png" alt="G" title="G" class=
"firstletter" />ózon Gyuri, a népies író, kolompot vásárolt a
debreceni vásáron; hazavitte dunaparti kis nyaralójába, felkötötte
a kerti öreg diófára, hogy mikor a szél megingatja a galyakat,
kolompoljon a drága mesterség. Hangulatkeltőnek alkalmazta ezt a
pusztai szerszámot, hogy a főváros szomszédságában, mindenfajta
zagyva nép körében, hajótülkölés és gyárbőgés zsivajában, vissza
tudja álmodni a Tiszamenti kis falvak és a kúnsági tanyák
melancholikus csöndjét. Mostanában valami népszínművön kotolt,
nagyon fölfért a hangulatadó kolomp. Ha nem fujt a szél, Zsuzsinak,
a cselédnek volt kötelessége félóránkint megkolompoltatni a parányi
harangot.</p>
<p>Gózon Gyurinak két kis elevenördög lánya rákapott a kolompra;
nagyon tetszett nekik a nyelves jószág. Derűre-borúra rázták,
nyakgatták; a szomszédbeli uraság, majd kibujt a bőréből, de nem
örömében. Az író pedig élvezte pogányúl.</p>
<p>Vendégeit, ha rájok sötétedett az este, becsalogatta a kert
hátuljára, ahol a kolompos diófa állott. Mikor legbabonásabban
állott a csend, hirtelen megrázta a láthatatlan ördög-csengőt; a
nyavalyás pesti urakat majd kiütötte a csihora: boszorkányokat
sejtettek a levegőben, Gózon Gyuri pedig vékonyafájdúltáig
kacagott.</p>
<p>Hanem az öröme nem tartott sokáig. <span class=
"pagenum"><a name="Page_31" id="Page_31">-31-</a></span></p>
<p>A szomszédbeli uraság megparancsolta az inasának, hogy ha törik,
ha szakad, azt a gyalázatos lármagépet pusztítsa el a föld
színéről, mert már hajnalban zörömbölnek vele azok az átkozott
skriblerék. Megfizet érte.</p>
<p>És az író egy szép napon arra ébred, hogy a szél fuj, vihorász,
nyargalódzik, zúgatja a fákat, fütyöl a kéménykürtőn, de a kolomp
megnémult, a puszta költészetének vége. Kimegy, nézi, látja hogy
ellopták. Egy nagyot káromkodik keserűségében, megfenyegeti a
szomszéd úr odapirosló kastélyát: megállj, férges, csak azért is
hármat veszek!</p>
<p>Dolgozni akart, de nem ment sehogy. A kolompszó volt az ő
dopingolója. A kis nádas házak, a sövénykerítések, a poros, széles
utcák, a nyikorgó gémeskútak, a vasárnapi csöndességű falusi
délutánok, a pipaszó mellett dummogó karakán magyarok, a füstös
cigány, a kopott bakter, a gatyaszáros kisbíró, a riszálós csípőjű
menyecskék, a nagy üsző-lányok: elhanyatlottak, kihullottak a
fantáziájából. Nem volt többé hatalma rajtuk. A nagy lélekigéző, a
kolomp, oda van.</p>
<p>Épen egy új regényébe kellett volna kezdenie, mikor ez a
szerencsétlenség házába ütött. Debrecenről, az Alföld poros
Jeruzsáleméről szólt volna az ének. De nincs kolomp, nincs
hangulat.</p>
<p>– Hahó! Lerándulok Debrecenbe. Kolompot is veszek hármat,
modelleket is nézek ki magamnak. Kettős haszon. Megálljatok,
csemeték, nemsokára lesz kis harang.</p>
<p>A gyerekek tangó-táncot jártak ennek örömére.</p>
<p>Gózon Gyuri pedig felkászolódott a nagy útra. Három
vázlatkönyvet eresztett a belső zsebébe; a haját hullámosra
fürtöztette, hogyha esetleg útközben lefényképezik, mutasson a feje
is valamit. Vagy harminc darab fényképes levelezőlapot a táskájába
csusztatott: legyen kéznél önarcképe, ha lányos házakba talál
vetődni. <span class="pagenum"><a name="Page_32" id=
"Page_32">-32-</a></span></p>
<p>A Debrecen felé vágtató vonaton vakszerencse érte. Épen abban a
fülkében rázta haragja vesszejét a „panamák városá“-ra egy nyírott
fekete bajuszú ügyvéd, aki nagy szerepet vitt az alföldi kálvinista
Róma közigazgatási ügyeiben. Egy idegen úrnak magyarázta a
dolgot:</p>
<p>– Tudod barátom, ott mindenből salláriumot vágnak ki. Ott
mindennek szaga van. Ellopják a polgármester párnája alól is a
város vagyonát, ha valamelyik vállalkozó betyárnak éhe jön rá. Az
utcakövezés: panama; a csatornázás: panama; a városi legelők
bérbeadása: panama; a kaszárnyák építése: panama; az erdők vágása:
panamák panamája. Egy év alatt harminchét ügyről rántottam le a
leplet. Ismerem azokat a villákat, bérházakat, kétlovas fogatokat,
selyemruhákat, színházi páholyokat és szeretőket, akik vagy amelyek
a várostól elcsaklizott pénzből cseperedtek fel és virulnak.
Lelopják az oltári szentséget a főoltárról; ellopják a Krisztus
palástját, lelopják a mennyei Mindenhatót az égből. Hogy az
embernek az esze Ixion-kereket hány! Rettenetes!</p>
<p>Gózon Gyuri a lelkét is eltátotta erre a témaözönre. Hű, a
kiskésit, lesz itt mit írni, csak győzze. És épen Debrecenről! A
puritán, a legmagyarabb, a legbecsületesebb városról. Egy-kettőre
térdére fektette az adatgyűjtő füzetét, s lóhalálában vágtató
sorokat firkantott bele a magas hangon szónokoló ügyvéd beszéde
nyomán. Az ifjú Cato csak beszélt, Gózon Gyuri csak irt, mint a
folyóvíz, feltartóztathatatlanúl.</p>
<p>Debrecen pályaudvarán nagyot zökken a vonat, hosszút lélekzik és
megáll. A radikális ügyvéd kiugrik, Gózon Gyuri utána, de a
tolongásban hamar elveszti szem elől.</p>
<p>– Ejnye, pedig most értünk volna kutyakocogójára a dolognak.
Remek egy forrás. Bizonyosan zsidó, mert eleven forgású esze van.
<span class="pagenum"><a name="Page_33" id=
"Page_33">-33-</a></span></p>
<p>Már mindegy. Gyerünk tovább.</p>
<p>A harmadik osztályú váróteremből cigányok piszkoskodtak kifelé.
Egy harminctagú banda rogyásig itta magát és förtelmesen
összeverekedett. Rendőrség, kezek összekötése, letartóztatás,
bekisérés, ment minden a maga útján. Gózon Gyuri dagadó lélekkel
feszítette neki ceruzáját a papírnak, sikerült nehány remekbe
csinált cigány-miatyánkot lefirkantania.</p>
<p>– A szerbek megverték a bolgárokat! Szenzációs kiadás! –
ordította fülébe egy mezítlábos rikkancs.</p>
<p>A balkáni háború ekkor járta legvéresebb kólóját. Puskaporos
volt Magyarországon is a levegő. Galiciába és a Száva mellé
mozgósított csapatokat röpített éjjelenként a külön katonai vonat.
Az állomásokon titkos rendőrök hemzsegtek. Mindenki gyanús ilyen
időben, aki csak él.</p>
<p>Gózon Gyuri, a népies író, nem sokat hederített a háborús
hírekre. Neki most az Isten különös gazdagsággal teregette keze
ügyébe a legmarkánsabb típusokat, a legveszekedettebb magyar
pofákat, a legföldszagubb embereket. Nagyokat nyerített magában: ez
az ő világa, ez az ő népe, ezek hajtanak legtöbb hasznot az ő
konyhájára, ez az ő életfentartó pénzforrása.</p>
<p>Munkasodorba került. Ilyenkor három napot is keresztűl tudott
írni étlen-szomjan. Ravasz szemekkel pislogott körűl, mindent
meglátott, mindent értékesített az állomás zsibvásári zürzavarában.
Nekivetette hátát a falnak, egy ablakfára támasztotta füzetét és
írt, írt, körmölt elolvashatatlan betűkkel, szakadatlanúl.</p>
<p>Tíz lépésről egy detektív kezdette figyelni. A titkosrendőrnek
feltűnt a gallérköpönyeges, bozontos hajú ember. Már régóta rajta a
szeme. Most, hogy ideges gyorsasággal ceruzázott sort sor után
titokzatos kis könyvébe: <span class="pagenum"><a name="Page_34"
id="Page_34">-34-</a></span> elárulta magát. Ez az ember kém.
Katonai kém. Olyan szláv pofája van; bizonyosan orosz. Pest felől
jött, ott észre sem vették. Na, innen nem menekűl, ha földi asszony
szülte. A debreceni detektívnek csak Amerikában ha akad párja.</p>
<p>Köpte markát a beretvált arcú már előre: jó fogás, remek fogás!
Biztos az előléptetés. Csak csendesen és óvatosan, el ne röppentsük
a drága madarat.</p>
<p>Gózon Gyuri pedig írt. Megtetszett neki az állomás kupolás
főcsarnoka: lefirkantotta. A málházónál új típusokat fedezett fel,
hangtalanúl kacagott örömében, míg azokat is lefirkantotta. Micsoda
témagazdagság! – gondolta magában.</p>
<p>– Ahá, most az állomás épületét rajzolja, – rémledezett az ifjú
Pinkerton. Elsétált nagy szivarozva Gózon úr előtt s félszemmel
belevizslatott kis könyvébe: látta, hogy a szöveg mellett rajz is
van. Gemacht. Ez az ember kém. Veszedelmes katonai kém. Vigyázat!
Bomba is lehet nála.</p>
<p>Reszketni kezdett az izgalomtól: micsoda szenzáció hőse lesz az
igénytelen kis Krausz detektív a holnapi lapokban! Az egér
oroszlánt csal verembe. Dörzsölte a kezét, ropogtatta az ujjait és
úgy tett, mintha semmi sem érdekelné a világon. Attól tartott,
valamelyik kollegája észreveszi a remek vadat, elhalássza előle,
vagy elsieti a dolgot, akkor kámpec a fényes jövőnek!</p>
<p>Hidegvér és elegáncia.</p>
<p>Gózon Gyuri, mikor teleszívta magát az állomás hangulatával,
megindult a városba befelé. Gyalog. Így lát legtöbbet az ember.
Levette a kalapját s úgy fürdette hatalmas koponyáját a májusi
ragyogásban.</p>
<p>A kis Krausz detektív utána.</p>
<p>Végigment a hosszú főutcán. Kihallgatta két civis <span class=
"pagenum"><a name="Page_35" id="Page_35">-35-</a></span>
beszélgetését, akik a városi pótadó nagyságát panaszolták
égbekiáltónak. Egy pár fáin debreceni kiszólást itt is sikerült
megcsípnie.</p>
<p>Befordult a Kossuth-utcára. A virágáruló és koszorúkötő
asszonyok hosszú során gyönyörködve legeltette szemét. Odabujt a
hátuk mögé, kileste moccanásukat, gesztusaikat, lefirkantotta
trágár megjegyzéseiket, istentelen huncutságaikat és megható
vallomásaikat. Homlokán kiült a verejték: a munka verejtéke, olyan
odaadással dolgozott.</p>
<p>A kis Krausz pedig egyik ámulatból a másikba esett. Ez a huncut
muszka még a kofák szoknyájából is kihámoz valamit. Iszonyatosan
furfangos gazember. És ír, mindegyre csak ír! Rendkívűl izgató.</p>
<p>Gózon Gyuri, mikor már belefáradt a följegyzésekbe, megtörölte
homlokát és szétnézett. Épen az Angol Királynő szálloda előtt
állott. Na, itt megszállunk, gondolta. Minek menjek tovább. Szobát
kért. A pincér fölvezette az emeletre s elébe tette a vendéglapot.
Gózon úr kitöltötte, aztán mosakodni kezdett.</p>
<p>Mikor a gyanús bozontoshajú belépett az Angol Királynő küszöbén,
a kis Krausznak nagyot dobbant a szíve. Hopp! Itt a fészek. Innen
nem repűl el a madár. A szobapincért megcsípte, megnézte az új
vendég nevét, mintha egy ismerőse után tudakozódnék:</p>
<p>– Kovács? Nem Kovács Imre szállt ide most?</p>
<p>– Nem. Gózon. Valami Gózon.</p>
<p>Krausz fanyalogva nézte meg a kitöltött lapot és vakarta a
fejét: ejnye, hova szállhatott az én Kovács barátom?</p>
<p>Azzal leballagott a kapú alá. Gondolkozott.</p>
<p>– Gózon György, ez az álneve. Foglalkozása: író.</p>
<p>Értjük, bácsi, nagyon jól értjük. Állandó lakóhelye:
<span class="pagenum"><a name="Page_36" id=
"Page_36">-36-</a></span> Budapest. Az ám. Valamelyik lengyel-orosz
garnizon. Hanem tud magyarúl is, ez bizonyos. Hm. Lehet, hogy
Magyarországról elszármazott kém. Lehet, valami nagy kutya. Hiszen
az áruló Redl uraság is vezérkari ezredes volt. Jákób Istene, ha én
egy eleven ezredest fognék el ebben a háborús időben!</p>
<p>A kis Krausznak talpra állt minden hajaszála. Hősi elszánás
kapaszkodott fel gyáva kis szívébe. Itt most talán országok sorsa
dől el, az ő kezén. Csak okosan, Krausz, csak óvatosan, Krausz, még
Ő Felségétől is kaphatsz metáliát.</p>
<p>Ott rostokolt a szálló kapujában egész délután.</p>
<p>Úgy hat óra tájban jön a bozontoshajú kém lefelé. Hóna alatt a
fekete könyv, szemén szemüveg. Érdekes! Mikor az állomáson
fölfedezte, nem volt szemüvege. Ez is afféle fogás. A bajusza is
mintha rövidebb volna; lehet, másikat ragasztott fel. Nagy mesterek
az ilyenek! Multkor a moziban látott hasonló esetet.</p>
<p>Gózon Gyuri pihent testtel és kiváncsiságra felajzott lélekkel
indult neki Debrecennek. A nagy paraszt-város kérődzve
nyújtózkodott el a tavaszi alkonyatban. Minden ház ablaka reá
ragyogott, minden ember szíve neki dobogott; felszippantotta a
mámoros levegőben szállongó szerelmet s olyan fiatalos üdeség
bizsergett-lázongott a tagjaiban, hogy cifra füttyszóba röpítette
ki jókedvét. Eszébe jutott a két kis leánya:</p>
<p>– Kolompot veszek a debreceni vásáron, gyerekek!</p>
<p>Egy emeletes ház nyilt ablakából nóta szürődött le hozzá. A
szobafestősegéd dalolt lehalkított hangon valami trágár nótát. Az
író felfülelt, meghallotta, megértette; döcögősen nevetett magában
s lefirkantotta a hússzagú népdal nyers szövegét.</p>
<p>– Mindig jegyez, mindig jegyez! – riadozott lelkében
<span class="pagenum"><a name="Page_37" id=
"Page_37">-37-</a></span> a kis Krausz s mint a vizslakutya,
szaglászott tovább a különös, gyanús ember után.</p>
<p>Péterfia-utcán megállt Gózon Gyuri a honvédkaszárnya előtt.
Három nyársat nyelt, peckes termetű káplárral beszédbe őgyeledett.
A honvédek csak úgy foghegyről köpködték az áros szavakat, mikor a
szolgálat nehézségéről kérdezősködött náluk a bozontosfejű. De
mikor a lányokra fordult a beszéd, elkacarintották magukat s pompás
megjegyzésekkel gazdagították a népies író szólásanyagát.</p>
<p>Gózon Gyuri följegyezte.</p>
<p>Lassan, ténferegve, kibotorkált a vásártérre. Odakinn most
csenevész forgalom síratta a meddő időket, a híres „szabadságok“
lezajlottak. Üres falusi szekerek táboroztak a Vörös Ökörhöz
címzett csárda előtt.</p>
<p>– Hol vegyek én most kolompot? – tünődött a népies író. A
vaskereskedő csak afféle műkolompokat árúl. Igazi jószág a
hortobágyi, újvárosi vén mesterek kezéből kerűl ki.</p>
<p>Visszafordult. Krausz párhuzamos lomhasággal, de az izgalomtól
kigyuladva követte.</p>
<p>Estig így barangoltak a városban.</p>
<p>A kis Krausz gyönyörű megfigyeléseket tett. Észrevette, hogy a
kém sokszor leveszi szemüvegét, valamivel megtörli, azután orrára
csípteti és néz, merőn, perceken át valamelyik falra. Úgy látszik,
olyan üveget használ, amelyik vegyi bomlással bizonyos láthatatlan
jeleket fedez föl titkos házak vakolatán. Ilyenkor föl-fölrezzen a
bozontos fejű, ceruzát ragad és ír, ír, ír. Azután megfigyelte
Krausz, hogy a kém valahányszor megáll, mindig a ballábára
nehezedik: ebből azt következtette, hogy a kém jobboldalán viseli
rejtett fegyverét; ezt elárulta kabátjának jobboldali kidudorodása
is. A jobb lábával úgy kaszált <span class="pagenum"><a name=
"Page_38" id="Page_38">-38-</a></span> menetközben, mint a
katonatisztek szoktak, ha kardjukat hanyagúl csörömpöltetik a
lógószíjon. Gemacht! Ez az úr katonatiszt. Orosz kém a gyalázatos.
Krausz egy kicsit reszketett, mert a katonáktól iszonyatosan félt.
Póttartalékos korában embertelenűl megkínozták.</p>
<p>Gózon Gyuri mikor tele szedte magát hangulattal, képekkel,
lepihent az Angol Királynő kávéházában. Egy újságot maga elé
terített, de közben a mellette zsongó életet, embereket
figyelte.</p>
<p>Krausz lelkében hősies elszánás vetett hirtelen lobot. Bemegyek
utána, megismerkedem vele, – gondolta borzongó gyönyörűséggel –
lesz, ami lesz, de megfogom a drága madarat.</p>
<p>S bement a kávéházba.</p>
<p>Szemközt ült a bozontos fejűvel, egy sarokasztalnál, hogy minden
moccanását lássa.</p>
<p>Gózon Gyuri egyszer ránézett, észrevette. Megtetszett neki a
sovány kis ember. A szeme ragyogásában volt valami érdekes. Ejnye,
gondolta, ez a pasas olyan jó alak, megismerkedem véle. Modellnek
használom.</p>
<p>Felállt. Lassan megindult a sarokasztal iránt.</p>
<p>Krausz észrevette. Kis gyáva szivecskéje riadót dobogott.
Nehezen tudott nyelni; a lába akaratlanúl is taktust vert; jobban
mondva: remegett.</p>
<p>– Szabad kérnem egy kis tüzet? – mosolygott rá a vállas,
bozontos idegen.</p>
<p>– Kérem, kérem, – izgult a debreceni detektív –
parancsoljon!</p>
<p>Égő szivarát odatartotta az író hideg cigarettájához és
udvariasan hajlongott.</p>
<p>A cigaretta meggyult. Füst ölelkezett a füsttel.</p>
<p>– Megengedi, hogy leüljek? Olyan vadidegen vagyok ebben a
városban. <span class="pagenum"><a name="Page_39" id=
"Page_39">-39-</a></span></p>
<p>– Tessék, kérem tessék! (Az oroszlán verembe lépett! Ragyogott
föl a rettenetes gondolat Krausz fejében.)</p>
<p>Izgatottan forgott a székén, mikor Gózon leereszkedett mellé s
percekig szótlanúl bámult a márványasztalra. Vajjon mit akar? Sejt
valamit? Csak a fegyvere el ne süljön, mert az iszonyatos lenne.
Nem árultam el talán valamit? Buta leszek, mint az iks; ebből még
nagy dolgok kerekedhetnek.</p>
<p>– Hol lehet itt jó kolompot venni? – ütötte föl fejét a bozontos
úr. Gyermekiesen nyílt kék szemével belenézett a kis Krausz sárga
szemébe.</p>
<p>– Jákób Istene az egek felett! Mit akar ez a kolomppal? –
rémüldözött magában az oroszlánvadász. Azután hebegve kérdezte
meg:</p>
<p>– Milyen kolompot tetszik érteni?</p>
<p>Gózon Gyuri elnevette magát; rózsaszínű szája, friss nyelve,
mint egy vérszopóé, olyan volt; pompás metszésű, fehér fogai
veszedelmesen villantak ki Krausz úrra, mintha megfenyegetnék:
összemorzsolunk!</p>
<p>– Milyen kolompot? Vezérbika-kolompot. Amilyet a vásárban
árulnak.</p>
<p>– Minek az, ha szabad kérdeznem?</p>
<p>Az iró fogsora megint elővillant;</p>
<p>– Azt nem mondhatom meg. Kell. Három.</p>
<p>– Aha! – fonta tovább sejtelmeinek fonalát a kis Krausz – most
már értem. Ez megint az „üzletbe“ vág. Kolomp! Valami jeladás.
Borzasztó egy ember. De már kezd a dolog világosodni. Csak
csendesen. Finoman Krausz; ezek történelmi pillanatok.</p>
<p>Gózon Gyuri nagyokat szippantott a cigarettájából s vidáman
legeltette szemét az ösztövér kis emberen. Valami diurnista lehet,
gondolta. Mindjárt megtapogatom, lojális érzelmekkel áldott-e, vagy
liberális? <span class="pagenum"><a name="Page_40" id=
"Page_40">-40-</a></span></p>
<p>– Mit szól a balkáni háborúhoz, uram?</p>
<p>Krausz elsápadt kötésig. Itthon vagyunk már, dobolta riadóját
gyávácska kis szíve. Most jön a petárda, meg a bomba. Vigyázat! A
negyedik hatványon. Ez a kém veszedelmes világ-kém. Hirtelen
összeszedte magát, szétvizslatott a teremben, közelebb hajolt az
izzadt, kövérarcú, rejtelmes idegenhez és száraz, színházi sugó
hangon suttogta:</p>
<p>– A világ összes szlávjai egyesülni fognak s a monarchia eltünik
a föld színéről. Az oroszok, uram, az oroszok! Micsoda nép! Micsoda
erő! Övéké lesz a világ fele, nem adok neki ötven évet!</p>
<p>Nesze! Gondolta az izgalom gyönyörűségével. Hídat tettem elébed,
most rá fogsz lépni, nagyságos kém úr és le fog alattad szakadni
és… Hah! telefonálok a központra, villant meg hirtelen gubóforma
koponyájában. Itt foglak el, a kávéház tükre alatt; az újságírók is
itt vannak, hadd lássák, mi az: egy modern detektívfogás!</p>
<p>Izgulni kezdett a széken.</p>
<p>– Ez alighanem szerb, vagy horvát, – tünődött az író ravasz
szemcsillanással. Hadd lássuk csak. Azzal odahajolt a kis
deszkaképű emberhez:</p>
<p>– Le Ausztriával! Le a magyar kutyákkal! Zsivio kralj Petar!
Zsivio Car Nikolaj!</p>
<p>A kis Krausz alatt mintha felrobbant volna a szék: a levegőbe
ugrott. A teljes bizonyosság a vakmerőség lázával öntötte el cinege
képét. Megfogtalak! Ujjongott sovány kis lelke mélyén. Markomban
vagy, rettenetes kém úr! S most már remekűl kezdette játszani
szerepét:</p>
<p>– Le a betyár magyarokkal! Le a perfid Ausztriával! Éljen a
pánszlávizmus! Zsivio!</p>
<p>Elkezdett hadonászni az író orra előtt; alakította a szláv
forradalmárt. <span class="pagenum"><a name="Page_41" id=
"Page_41">-41-</a></span></p>
<p>Gózon Gyuri már akkor maga elébe terítette vázlatkönyvét és
nyargalvást haladó sorokban firkantotta le a furcsa kis ember
lázongásait. Új típusra talált, végtelen boldog volt. Irt.</p>
<p>A kis Krausz adatokat kezdett a kém úrnak diktálni, hogy még
jobban ugrassa. Hamis adatokat. Rejtelmes hangon leplezte le: hány
darab katonája van Debrecennek? Milyen erődítményeket csináltak a
Nyulason? Merre visznek a földalatti aknák Hadház irányában? Hogy
milyen nagy a közlegények közt a demoralizáció. Végűl kivágta a
legnagyobb kártyát: jó pénzért akadna ember, aki a tábornok úr
irodájából ki tudná lopni a legféltettebb titkokat is…</p>
<p>Gózon Gyurinak repesett a lelke; jaj, micsoda pompás figurára
akadtam! Csak el ne menne legalább hajnalig. Bort rendelt: iszunk
bajtárs! Pertut iszunk. Én is szláv vagyok! Szervusz!</p>
<p>– Le akar itatni a ganef! – gondolta Krausz felsőségesen. –
Megállj csak tekintetes kém uraság, mindjárt lesz itt nagy
gezéresz.</p>
<p>Egy pillanatra bocsánatot kért s a telefonfülkébe suhant.
Felhívta a központot:</p>
<p>– Azonnal jöjjön négy civil és négy egyenruhás. Teljes
fölszereléssel! Óvatosság, vigyázat! Nagyszerű fogás. Az Angol
Királynő kávéháza.</p>
<p>Visszaosont a kém asztalához, kocintottak:</p>
<p>– Szervusz!</p>
<p>– Szervusz!</p>
<p>Ittak, kezet ráztak, összevillantották a szemüket és mosolyogtak
rejtelmesen. Mindakettő azt gondolta: hogy ugratom én most ezt a
bolondot!</p>
<p>Azután összedugták a fejüket és olyan borzalmas titkokról
rántották le a leplet, hogy a kés kinyilt a zsebükben. <span class=
"pagenum"><a name="Page_42" id="Page_42">-42-</a></span> A kis
Krausz izgalmas állapotában kigyújtotta fantáziája groteszk piros
lámpáját és az államtitkok Dantei poklába világított be vele. Gózon
Gyuri pedig folytonos nevető-rázkódások között körmölte a sovány
pasas háryádáit.</p>
<p>Lassankint a szomszéd asztal vendégeinek is föltünt a furcsa két
ember; nem értették az egész izgalmat, de a kis madárfejű detektív
arcjátékán pompásan mulattak.</p>
<p>Krausz azt művelte, mint egy leitatott pincsi kutya: maga körűl
ürgött-forgott, leült, felállt, körűltáncolta az asztalt s minden
másodpercben odavizslatott az ajtóra, jönnek-e már?</p>
<p>Egyszer aztán jöttek. Két detektív.</p>
<p>Egyenesen a Gózon Gyuriék asztalához tartanak. Megállanak
komoran. Az egyik egy óriás, rábocsátja hatalmas tenyerét az
izzadásig jegyezgető író vállára s csöndesen a fülébe mondja:</p>
<p>– Uram. Valaki beszélni akar önnel. Odakinn.</p>
<p>Gózon Gyuri pontot tett a mondata végére s fölállt. Nevetett.
Hatalmasat nyujtózott s megropogtatta kifáradt jobbkeze ujját. Meg
volt elégedve az új modellel. Csak ekkor vette észre, hogy két
idegen úr áll előtte.</p>
<p>– Mi tetszik?</p>
<p>– Legyen szives, kérem, kifáradni, a lépcsőházban vár Önre
valaki. Meglepetés.</p>
<p>Az író összehúzta sűrű szemöldökét: mit akar ez a két bivaly?
Hogy velem akar beszélni? Hát jöjjön be.</p>
<p>– De nagyon kéri uraságodat, fáradjon ki.</p>
<p>Gózon föltette kalapját s ment az óriás után. A másik a kis
Krauszszal kisérte.</p>
<p>Ahogy a kapú alá érnek, a két ismeretlen csak közrefogja a
bozontos hajút, a hősiességtől remegő Krausz pedig megérinti
kezével a vállát s kimondja a tragikus mondatot: <span class=
"pagenum"><a name="Page_43" id="Page_43">-43-</a></span></p>
<p>– Uram, a törvény nevében letartóztatom.</p>
<p>Gózon Gyurival kettőt fordult a világ. Álmodik? Becsípett talán
és valami mozidrámát játszanak ezekkel az urakkal? Mi ez?</p>
<p>Rá sem ért megkérdezni, már szelíd erőszakkal beleültették egy
várakozó kocsiba. Az óriás mellé ült, a másik vele szembe. A kis
Krausz fölpattant a bakra. Hátúl pedig két biciklista karikázott
utánuk. A kocsi felhágóján jobbról is, balról is, egy-egy debreceni
rendőr. Csúcsos sisak, revolver, kard és cincér-bajusz.</p>
<p>Így vágtattak a rendőrség központi „palotájába“. Ez a palota egy
földszintes sárga ház volt, sötét és piszkos, mint a ghetto.</p>
<p>– De hát mit akarnak maguk? az istenit –!</p>
<p>A kis Krausz, a nap hőse, gúnyosan mosolygott:</p>
<p>– Kérem, csak nyugodtan kérem.</p>
<p>Bevitték a főkapitány úr színe elébe.</p>
<p>Krausz haptákba állt és jelentette:</p>
<p>– Főkapitány urnak alázattal jelentem: egy veszedelmes hadikémet
fogtam.</p>
<p>S rámutatott a mérges Gózon Gyurira: ez az.</p>
<p>Gózon Gyuri egy hirtelen gondolatvillanással megértette a
dolgot. Átlátott a kis detektív sovány, dicsőséget sóvárgó szívén
és elkezdett hatalmasan kacagni. Előrántotta a jegyzőkönyvét s ott,
a főkapitány és gárdája szemeláttára, folytatta debreceni
kalandjainak leirását. És közben kacagott, kacagott, olyan jóizű,
olyan termetbetöltő kacagással, hogy a hivatalbeliek először szóhoz
sem juthattak. Végre egy nagyot kiáltott a kapitány:</p>
<p>– Kicsoda ez az ember?</p>
<p>– Orosz katonai kém – jelentette Krausz.</p>
<p>– Honnan gondolja?</p>
<p>A kis Krausz elmondotta szépen, honnan gondolja. Fontos iratok
vannak nála; tessék megkoboztatni. <span class="pagenum"><a name=
"Page_44" id="Page_44">-44-</a></span></p>
<p>– Hogy hívják? – kérdezte az írótól a kapitány.</p>
<p>– Gózon György, fővárosi író vagyok, – de belefuladt szava a
visszatarthatatlan kacagásba. Végre összeszedte magát s odaadta
iratait a főkapitány úrnak. Regényt akar írni, modelleket keresett
a városban s igazán kitünőeket talált. Különben itt vannak az
arcképével ellátott képes levelezőlapok is. A színháznál van egy
pár jó ismerőse, maga az igazgató is; azok igazolhatják.</p>
<p>A főkapitány úr komolyan vizsgálta végig az arcképeket, a
teleirt füzeteket. A detektívek, a sisakos rendőrök kezdették
takargatni a szájukat, hogy el ne kacagják magukat, a kis Krausz
pedig egy tágranyilt szem volt, orrcimpája idegesen remegett.</p>
<p>Csend volt. Történelmi pillanatokhoz illő csend.</p>
<p>A kapitány visszaadta az iratokat, arcképeket Gózon Gyurinak s
udvariasan bocsánatot kért:</p>
<p>– Tévedés, kérem. Ostoba tévedés.</p>
<p>Gózon Gyuri nevetett; odafordult a kis Krauszhoz, aki már csak
hamvvedre volt magának:</p>
<p>– Köszönöm, detektív úr, a mulatságot. Kár, hogy kolompot nem
tudtunk keríteni.</p>
<p>Azzal elléptetett.</p>
<p>Alig tette ki a lábát a küszöbön, a főkapitány úr odament a
sápadt Krausz elébe s halk, hideg hangon azt mondta neki:</p>
<p>– Emeletes marha. Hát nincs magának szeme, esze? S maga detektív
akar lenni? El van bocsátva. Pakoljon. Mars!</p>
<p>A kis Krausz tántorogva ment ki a központból. Nem is látták ott
soha többé. Tengerbe vetette bűvészpálcáját, mint a Shakespeare
hőse és fölcsapott füszerkereskedőnek. A nevét is kicserélte,
Kardos lett belőle.</p>
<p>Gózon Gyuri pedig döcögő nevetéssel haladt Debrecen <span class=
"pagenum"><a name="Page_45" id="Page_45">-45-</a></span> híres
utcáján, a régi Harmincados-utcán, ahol valamikor Petőfi Sándor
lakott, ahol Zoltán fia született, ahol a régi színház, a „pajta“
állott. Egy nyitott ablakban formás szolgálólány hegyelt, az üveget
tisztogatta s dalolt. A tavaszi szél pajkosan meglengette kurta
ruháját s kilátszott vaskos két lábaszára. Gózon Gyuri odanézett,
elbámészkodott s neki ment valakinek. Sötét is volt.</p>
<p>– Na! – mordult rá egy viaszkos bajuszú vadmagyar. A maga lábán
járjon az úr.</p>
<p>Az összeütközésnél valami megkondult a zsíros kalapú magyar
szűre alatt. Olyan régi, kedves, ismerős hang.</p>
<p>– Nem kolompot visz a szűr alatt, bátyám?</p>
<p>– De azt viszek.</p>
<p>– Nem eladó?</p>
<p>– Eladónak nem eladó.</p>
<p>– Pedig nekem veszekedett módon kellene. Nem is egy, hanem
három.</p>
<p>– Hász, vegyék az úr, pénzen adják.</p>
<p>– Igenám, de azt sem tudom, hol árulják.</p>
<p>– A vásárban.</p>
<p>– De ha most nincsen vásár!</p>
<p>Addig-addig öltögetnek szóba szót, addig-addig
karolgatja-ölelgeti az öreg magyart Gózon Gyuri, hogy rááll az
alkúra: reggelre olyan három kolompot kerít az úrnak, amilyet nemes
Debrecen városának a tenyészbikája sem hordott még a nyakán.</p>
<p>Állott is szavának. Gózon Gyuri három kolomppal és tömérdek
jegyzettel gazdagodva tért haza leányfalvi kis nyaralójába.</p>
<p>– Gyerekek! Van már kis harang! Nem is egy, három, három!</p>
<p>Volt öröm.</p>
<p>Felkötötték mind a hármat a kerti fákra és kolompoltak
<span class="pagenum"><a name="Page_46" id=
"Page_46">-46-</a></span> derűre, kolompoltak borúra; reggeli
fölkelőre, déli ebédelőre, esti lefekvőre. Gózon Gyuri munkába
fogott; gyönyörűen szántogatta fehér földjén a fekete barázdákat.
Volt már hangulatadója. A Tiszaparti falvak, a kúnsági tanyák
különös világa föléledt; nehézkes magyarok vették körűl s neki csak
hallgatnia kellett: mit beszélnek azok; írta utánuk.</p>
<p>Hanem a szomszéd uraságot annyira kínozta a kolompszó, hogy pár
hét mulva eladta nyaralóját s elhúzódott olyan tájra, ahol nem
élnek megháborodott írók.</p>
<div class="figcenter"><img src="images/i003.png" alt="" title=
"" /></div>
<hr class="chap" />
<p><span class="pagenum"><a name="Page_47" id=
"Page_47">-47-</a></span></p>
<h2>VASS MIHÁLY JÓ NAPJA.</h2>
<p><img src="images/V.png" alt="V" title="V" class=
"firstletter" />ass Mihály, az óriástermetű fiákeres, káromkodva
gyűrte neki kalapját az időnek. Csorgott a mennyei lé lefelé
fakószőrű süvegén, állt a bak hágóján, hogy leszaladjon róla a víz.
Az eső egész nap esett; s még nem ütötte egy árva garas sem a
markát, pedig az idő már öregedőre járt.</p>
<p>Előtte Hajdu barátom állt a sorban; kétlovas. Apró, kis
hörcsög-ember, akinek soha nem feslett el a jókedve. A satyakos
időben is volt lelke szóba állani két levitézlett lovával; az
egyiket Tündérnek hívta, a másikat Villámnak. Patkós csizmájával
ott happtoppolt a deszkacsípőjű állatok előtt; meg-megsímogatta
hideg orrcimpájukat.</p>
<p>– Hej, Tündér paripám, hej, Villám csikóm! Nagyon ránkderítette
az Atya ezt a mai napot. Ázunk-fázunk, éjszakázunk, kebelünkön a
kenyerünk, hátunkon a házunk.</p>
<p>A két öreg jószág nagyokat köhögött a figurás beszédre. Egy
kicsit beléjük esett a keh. De igen jóerkölcsű állatok voltak.
Hajdu barátom így szokta őket dícsérgetni: „Az én csikóim soha nem
nézik az út szélességét, csak a hosszát.“</p>
<p>Mikor a lovait már eléggé szórakoztatta, a magában füstölgő Vass
Mihályhoz fordult a kis hörcsög-ember. Tizenöt évvel idősebb volt a
morcos magyarnál, de azért bátyámnak szólította: <span class=
"pagenum"><a name="Page_48" id="Page_48">-48-</a></span></p>
<p>– Mihály bátyám, odafönn, Pest-Budán mégis csak fáinabb az élet.
Azt mondják, hogy ott a fiákeresek is figáróban járnak. A lovak nem
is zabbal élnek, hanem lebbencs-levessel. Kánikulában meg
szalmakalapot hordanak. Ajnye, be jó világ lehet arra.</p>
<p>Hajdu barátom tudta azt, hogy Vass Mihálynak egyetlenegy fia
odafönn tanúl Budapesten. Doktornak készűl, már ötödik esztendeje.
Nagy port vert föl ez annak idején a fiákeres-céhben. Sokan
rosszallották a dolgot: mit akar egy rongyos bérkocsis a fiával?
Urat akar belőle faragni? Hagyjuk el már azt a szegénységet. Aki
magosra hág, nagyot talál esni. De Vass Mihály nem az az ember
volt, akit egy füttyentésre ki lehet fordítani a sarkából. Ha van
esze a kölyöknek: tanúljon. Legyen különb ember az apjánál. Oda se
hederített a világnak.</p>
<p>Most sem válaszolt a Hajdu barátom piszkálgatására; pedig jól
tudta, mi szúrja az öreg oldalát. A doktorról szeretne valamit
hallani. Hanem abból nem eszik. Ránézett a toronyórára, látta, hogy
hétre jár, napos volt a vasútnál, ki kell hajtani az állomásra.
Mindjárt itt lesz a pesti gyors. Hátha akad valami.</p>
<p>Közévágott az egy lónak és ment vágtatvást a nagy állomásig. Az
ő lovának még nem volt pókos a lába. Nyargalt, mint az ítélet.</p>
<p>Hajdu barátom szörnyűködve nézett utána:</p>
<p>– Hej, tán örökölte ez a lovát, hogy úgy kiméli!</p>
<p>Maga is bakkra pattant és addig beszélt a Villámnak, míg
megindította az öreg bárkát. A Tündér épen aludt, mikor inába
döccent az indúló kocsi; felnézett búsan, egyet köhögött és ő is
úgy tett, mintha menne.</p>
<p>Vass Mihály türelmetlenűl várta odakünn, míg rá kerül a sor. Az
előttevalók mind kaptak vendéget. Hanem, keserves nap keserves
szerencséje, az ő kocsija itt <span class="pagenum"><a name=
"Page_49" id="Page_49">-49-</a></span> is üresen maradt. Egy
kacskaringós miatyánkot eresztett a magasságos semmiségbe,
odacsapott hittyes lova vékonyához, a finom kis állat megugrott s
kikanyarodott az állásából.</p>
<p>– Megyek haza, aludni, – zörömbölt Vass Mihályból a
keserűség.</p>
<p>Ekkor harsan föl egy hordár kiáltása:</p>
<p>– Egylovas! Hé!</p>
<p>– Na, a szerelmetes Jézusát. Kicsoda kínlódik még ott?</p>
<p>Odafordítja lovát a kijáró elébe; a hordár egy hatalmas, zöld
ládát erőlködik föl a bakra. Vass Mihály nézi, nézi; milyen ismerős
ez a pántos alkotmány.</p>
<p>Nem ér rá tovább töprengeni, mert egy széles vállú fiatal úr
szalad a kocsi felé. Föl akar ugrani; de nem ugrik föl, hanem
kitárja két hatalmas karját, azután összecsapja és megragadja vele
az óriás kocsist; kis híja, hogy le nem rántja a bakról:</p>
<p>– Édes apám! Hahó! Én vagyok!</p>
<p>Vass Mihály alig ismer rá; az ő nagy fia, a pesti doktor!
Szeretne leugrani hozzá, de fiákeresnek nem szabad, mert a hegyes
sisakos rendőr hiúz-szemekkel vigyázza az állomás eresze alól. Ha
moccan: felírja a kocsiszámát és fizetheti a tíz koronákat.
Felkívánkozó riadását kettéharapja s csak annyit vet oda
fiának:</p>
<p>– Ülj fel, hamar, aki teremtése van a világnak!</p>
<p>Hordónyi mellkasa olyat emelkedik a teljesedő örömtől, hogy
ujjasán szétpattannak a gombok.</p>
<p>– Kész doktor vagyok, apám! Úgy nézzen rám!</p>
<p>– Ülj fel! – ordítja most már nekiveszekedve a boldog ember.
Becsapja a kocsiajtót, szemébe nyomja viharvert kalapját, odavág a
toporzékoló Rabló lovának s megindúl, mint a megbolondúlt
boldogság. <span class="pagenum"><a name="Page_50" id=
"Page_50">-50-</a></span></p>
<p>– Vigyázzatok előlem, az anyátok jómindenét! – kiáltja a
fiatalabb fiákereseknek. Tisztúl is előle, akinek kedves az élete,
mert ismerik a Vass Mihály hajráját.</p>
<p>A Rabló, mintha megértette volna, micsoda kimondhatatlan
boldogságot visz most a kocsiján, patkószikráztató vágtában
iramodik a sötét városnak. Eszébe jut pár éves nagygyakorlata,
mikor még egy rettenetes főhadnagy alatt szolgált a
Vilmos-huszároknál; akkor vitte végbe azt a bravurt, hogy
felbuktatott egy elébe tolakodó őrmesteri lovat és keresztülugrott
rajta, mint a pinty. Ettől a fiatalkori kalandjától megmámorosodik;
a Vecsey-háznál szolgáló pej csődörnek, titkos ideáljának is
megakarja mutatni: milyen nemes vérből ellett; nem parasztos döcögő
kocogással, hanem úriasan nekinyúlt versenytempóval szedi négy
karcsú lábát. Az a kis rongyos kocsi, semmi a háta mögött. Repűl
vele, mint a madár. Oh, hogy lobog most a sörénye! Legszebb
asszonyi ékessége. Most nézze meg a Vecsey-csődör az ő termetét; az
ilyen kanca Noniuséknál keresheti ősét.</p>
<p>Vass Mihály, a megóriásodott szilaj öröm, fönnáll a bakon és
vágja a lovát. Ordítani szeretne boldogságában, de csak az arcába
suhogó levegőt harapja. Ostorával bolondos vagdalkozást visz
véghez; sokszor nagyot ugrik a bakon álltóhelyében, hogy csak úgy
csattan a vaspatkó. Hahó! Kész doktor a fiam! Pesti doktor az én
nagyfejű kölyköm! A toprongyos, földhöz ragadt fiákeres fiából
doktor úr lett, nagyságos úr, aki gróf kisasszonyokat is
megvizsgálhat, mert többet tud, mint az egész piacsor. Az én
véremből való vér olyat rugott magán, hogy az egész
sátoralja-rokonság törülheti a szemét utána. Aranytálból eszünk,
aranypohárból iszunk, anyja! Hallod? Hej, nem is álmodod, kit
viszek én most hozzád! Hajrá, Rabló, hajrá, jó kis lovacskám! Együk
meg ezt az útat <span class="pagenum"><a name="Page_51" id=
"Page_51">-51-</a></span> öt perc alatt. Más nyavalyás gebék, mint
a Hajdu komámé, félóráig nyöszörögnek végig rajta. A heptikások! De
nekünk van tüdőnk, úgy-e kis lovam? Van ám, az írgalmas
angyalát!</p>
<p>A Rabló megértette gazdája gondolatát s mint a sárkány, röpült
végig a vasúthoz vezető keskeny utcán.</p>
<p>A torkolatnál, mint a fontolva haladó magyarság, föltűnik Hajdu
barátom két ócska táltosa. Még ők most járnak az út felén. Laptató
kocogással zörömbölnek a lelketrázó kövezeten. A kis hörcsög-ember
látja, hogy forgószelezik rá szemközt a Vass Mihály lángot nyelt
paripája. Az utca fenemód szűk, villamos is császkál ottan körűl,
jó lesz vigyázni. Rövidebbre fogja a gyeplőszárat és rimánkodva
kérleli a Villámot meg a Tündért, hogy az Isten szerelméért, csak
higgadtan, csak nyugodtan. El ne ragadtassák magukat, mint a Mihály
bácsi éretlen csikója.</p>
<p>Vass Mihály ördögszekere zúgva közeledik. Ostorát rázva ordítja
Hajdu barátomra, hogy térjen ki, mert emberhalál lesz. A figurás
kis magyar, kontyára csapva süvegét, kézzel-lábbal igyekszik
kitérőre fordítani két bánatos jószágát. De, mint minden magyar, ő
is elkésett. Az egylovas kocsi, rettentő lendületével nekivágódik a
szegény Tündérnek; az álmos állat beledől a hámba; a rúd egyet
reccsen, eltörik, az istráng is utána szakad; a Tündér ott hever a
kövezeten, mint egy sebesült csataló.</p>
<p>– Jaj, a csikómat, jaj a Tündéremet! Agyongázolta ez a
nehézlelkű ember! Fogják meg!</p>
<p>A Hajdu barátom jajszavára összeröffen egypár utcadísze;
rendőrért szaladnak és feldiktálják a Vass Mihály kocsiszámát:
15-ös egylovas. Megállítani nem lehet; hol jár már az azóta!</p>
<p>A doktor úr érezte a szilaj zökkenést, ki is akarta <span class=
"pagenum"><a name="Page_52" id="Page_52">-52-</a></span> nyitni az
ajtót, de apja füle közé csapott a jóvérű lónak, még
írgalmatlanabbúl kezdett vágtatni. Meghúzódott hát a kocsi
sarkában; a házak és fák rohanásáról látta, hogy versenyt
nyargalnak a széllel.</p>
<p>Az óriás termetű Vass Mihály maga is megrészegedett a
rohanástól. Most már csak azért is vágtába! Hátra se nézett, mit
gázolt el Hajdu barátom alkotmányából. Nagyokat bődűl a levegőbe:
hahó! Mintha a sötétségnek is neki akarna menni, előre fúrja
bázsán-bikafejét és szinte öklelőzik a vadordítású északi széllel.
Hajrá, kis lovam! Hajrá, drága Rablóm! Olyan örömet viszünk ezen a
négykerekű kordén, hogy nem fér bele nagy Debrecen városába. Doktor
úr lett az én gatyaszáros fiamból! Ha beteg a főispány, még azt is
vissza tudja rántani a másvilág partjáról. Híj, de csillagotverő
kedvem van! Leiszom magamat otthon a sárga földig.</p>
<p>A piac közepén egy túlbuzgó rendőr elébe akar állani;
kiterjeszti két karját, hogy ne tovább!</p>
<p>– Tágulj, az apád irgalmát, mert lehengerezlek! – bömböli rá a
bakról rettenetes Vass Mihály.</p>
<p>A Rabló se veszi tréfára a dolgot: úgy hasba döfi az
alkalmatlankodó sisakost, hogy hármat hemperedve terűl el a kocsiút
szélén, mint egy béka.</p>
<p>Vass Mihály most megijedt. Rendőrt gázolt el. Ebből baj lesz,
kivált ha meglátta a számát. De csak van Isten az égben, hogy nem
látta meg. Na, kis lovam, most szedd össze magad. Rugjad ezt a
csatakos kövezetet, a hogy csak bírod. A hátunk mögött már kezd
dorombolni a baj.</p>
<p>Épen a Vecsey-ház előtt vágtatnak el. A kapuban künn áll a
kocsi, benne az a pej csődör, aki a hevesvérű Rablónak annyira
tetszik. Fáj neki, hogy a nagyúri gavallér ügyet sem vet a szegény,
de nemes kancára. <span class="pagenum"><a name="Page_53" id=
"Page_53">-53-</a></span> Meg akarja neki mutatni magát. A hintóhoz
kanyarúl, hogy a kedves szeme előtt vágtasson el. De szerelmetes
hevében annyira közel furakodik hozzá, hogy a kocsi kocsit ér s a
sárhányó recsegve szakad le az úri fogatról.</p>
<p>Vass Mihály rettentő káromkodással vágja a megbolondult állatot.
Hogy a csillagos ég roggyon rád, mit akarsz? Neked is elveszett a
szemedfénye, mint a vén Hajdu pókos keselyének? Összetöröd a
kocsimat és rámszabadítod az egész nemes várost? Ezek most jönnek
utánam; ha nem bírod velök a versenyt, megdöglesz! Hajrá! Hajrá!
Szakadjon ki belőled a pára, ha bajt hozol a fejemre.</p>
<p>Most már az ostor boldogabb végével veri a tajtékzó állatot,
mert a csapója leszakadt. A Rabló, nekibúsúltában, hogy a
Vecsey-csődör rá se nézett s hogy a gazdája ilyen bárdolatlanúl
bánik vele: cikkcakkos kanyargással kezdi az útat futni. A kis
kocsi jobbra farol, balra farol, nagyokat nyekken; jó szerencse, ha
fel nem dől.</p>
<p>Vass Mihály előregörbed és úgy veri a megveszekedett
huszárlovat.</p>
<p>Vágtatnak iránytalanúl, fergeteges rohanással, őrületesen. Egy
kanyarodónál valami szegény öreg asszony akar átszaladni az utcán;
de nem ér rá; az eszeveszett fiákeres elütteti. Vissza se
horkannak, zúdúlnak tovább.</p>
<p>A kis kocsi most már nemcsak a városba nem férő örömöt viszi,
hanem a bizonytalan rettegés óriását is. Ott ül ez a láthatatlan
rém a kocsi tetején, a Vass Mihály háta mögött. Benn, a kocsiban, a
szegény pesti fiú reszketi az eleven őrület bakugrásait. Veri
öklével a kocsi ablakát, hogy megállásra bírja bőszkedvű apját; de
Vass Mihály már se nem hall, se nem lát. Kiugrani istenkísértés; az
ember a lelkét kockáztatja. Rá kell bízni magunkat a kegyelmes
véletlenre; talán csak vége lesz egyszer ennek az útnak is.
<span class="pagenum"><a name="Page_54" id=
"Page_54">-54-</a></span></p>
<p>Kezdenek maradozni az utcák; kikanyarodnak a városi kertek alá.
Vass Mihályék odakünn laknak a Köntös-gát alatt. A rettenetes
fiákeres hátranéz: nem üldözi-e valaki? Nem. Sötét és csöndes a
határ. Be jó, hogy kivergődtek a sok bajjal rakott városból. Ez a
szabadfutású mező már az ő birodalmuk. Szeretettel suhogtatja meg
ostoranyelét a pompás kis csikó füle mellett; jól van, Rabló lovam,
kirántottál egyidőre a bajból. Hanem azért a Vecsey-ház előtt való
kanyargásért megabrakollak odahaza. Csak várj.</p>
<p>A tajtékzó huszárlóval nem lehetett bírni; hiába próbálta
csöndesedőre fogni gazdája, rá sem hederített, csak vágta lihegve,
horkangatva az útat tovább. Beleesett a hajrá. Azt gondolta,
trombitaszót hall s erre nincs Isten, aki megállítsa.</p>
<p>Már bekanyarodnak a kertkapú útjára. Harapni lehet a sötétséget;
világ sehol. Ezerszer megjárta már Vass Mihály ezt az útat ilyen
vak éjszakában, de azért fél: árokba döccen, vagy tőkének
szalad.</p>
<p>– Hó, hó, lassan, kedves paripám; csak lassan; az ég szakadjon
rád, hova igyekszel olyan nagyon? Hiszen idehaza vagyunk már. Nem
látsz?</p>
<p>Azzal jót sózott a vágtató Rabló fülére.</p>
<p>Az állat megugrott, félrerántotta a kocsit; zuhé, neki egy
fának. A kocsi recsegett-ropogott, az első jobb kereke összetört,
az alkotmány félrebillent, Vass Mihály kivágódott a bakról, le a
sárba. A lihegő állat megállott.</p>
<p>A doktor, szegény, izzadtan ugrott ki a kocsiból.</p>
<p>– Édes apám, nincs valami baj?</p>
<p>Égzörgető káromkodással tápászkodott föl az óriás ember.
Féllábára megsántult; az arca sáros és véres volt.</p>
<p>Épen a házuk kapuja előtt feneklettek meg.</p>
<p>A kocsi megsebesülve dőlt féloldalára; a doktor <span class=
"pagenum"><a name="Page_55" id="Page_55">-55-</a></span> zöld
ládája a Rabló négy lába közt hevert. A bravúros huszárcsikó
reszketett, fújt; tompora tajtékba szakadt, zaboláját véres habbal
rágta. Egy fájt neki most is irgalmatlanúl, hogy a Vecseyék szép
csődöre még csak rá sem nézett.</p>
<p>Az úton, amerről jöttek, kocsirobogás, lóvágtatás és emberek
kiáltozása kezdett kibontakozni.</p>
<p>Vass Mihály felfülelt:</p>
<p>– Aha! Jönnek a sintérek. Na, kis eszem, most ne hagyj el.</p>
<p>Hirtelen kifogta lovát; bevezette az udvarra. Megzörgette az
asszony ablakát, bekiáltott:</p>
<p>– Gyere ki, hé, feleség! Itthon a fiad! Kész doktor. Hogy az
Isten marasztotta volna Budapest városában.</p>
<p>Azzal kiment az ellenségei elébe.</p>
<div class="figcenter"><img src="images/i004.png" alt="" title=
"" /></div>
<hr class="chap" />
<p><span class="pagenum"><a name="Page_56" id=
"Page_56">-56-</a></span></p>
<h2>JULIS NÉNI ELKÉSETT.</h2>
<p><img src="images/D.png" alt="D" title="D" class=
"firstletter" />élután, háromórás temetésre, a Rákóczi-harang is
szólott. Úgy zengett, úgy zokogott, mintha valami kedves halottját
vinnék a testhordó kocsin.</p>
<p>Az utcaseprők megálltak az útkeresztezéseken, kivették az
örökégő pipát szájukból s minden keserűség vagy gyűlölet nélkül
mondogatták egymásnak:</p>
<p>– Valami nagy kutyát temetnek.</p>
<p>A Rákóczi-harang sírt. A decemberi köd úgy szállott le a
házakra, mint egy végtelen hamúszínű fátyol. Gyász és szürkeség: ez
volt az élet.</p>
<p>Egy városvégi zsákutcából izgalmas sietéssel bukott szinte ki
Julis néni. A harangszó verte ki napi foglalkozásából: a favágásból
és farakásból. Afféle város szegénye volt, akinek megvan rá a joga
és az oka, hogy a halottas házak előtt megtelepülve: kivárja a maga
néhány garasát a gyászoló felektől. Vagy ötvenedmagával jószerint
ebből él. Mi kell hozzá? Ügyes szimat, jó láb, szomorkás arc és
rezgősen hálálkodó koldushang. Julis nénit szerették az Istenek:
mindebből busásan juttattak neki. Fiatalsága hosszú volt, zivataros
volt; a régi keleti papnők átmodernesült szektájának volt
kombattans tagja. Mikor végigharcolta változatos csatáját,
nyugalomba vonúlt. Az ősi bűnökért templomi koldusképen vezekelt. A
sok öröméjszaka jóvoltát temetkező napok gyászával <span class=
"pagenum"><a name="Page_57" id="Page_57">-57-</a></span> fátyolozta
be. Istenhez tért, elkészült a halálra, hitt a túlvilági életben;
vágta és rendbe rakta a fát, szerette a pálinkát és el tudott
siratni minden rendű-rangú halottat négy krajcárért.</p>
<p>Ennyi volt a rendes gyász-sallárium.</p>
<p>Temetéseknél mindig a legelső volt. A többi szegények
hallgatagon elismerték „kapitánynak“. Ha valaki mormogott, vagy
kegyeletet sértett: Julis asszony ítélkezett fölötte. Megvolt hozzá
a tapasztalata, megvolt a kora is: ötvenhat esztendő.</p>
<p>Most, ezen a Rákóczi-harangos délutánon, hogy hogynem:
elaludott. Az öreg harang mordúlt rá: „Julis asszony,
temetünk!“</p>
<p>A derék kapitány, mikor ráeszmélt a harangszóra: elsápadt. Pedig
ennek a kékbe játszó vörös arcnak munka volt elsápadni.</p>
<p>– Jehova egy Isten, temetnek? Hiszen én erről nem tudok
semmit.</p>
<p>Máskor mindig tudta az utcát, a házat, a halott nevét, korát,
halála fajtáját, a kántort, a diákok számát, mindent. Alig hisz a
fülének.</p>
<p>És megindúl Julis néni, szaporán. Ötvenhat esztendejéből odahaza
hagy tizenkettőt. Nagy kampós esernyőjét hóna alá csapja, fejét a
szügyébe vágja, nekidől a ködös levegőnek és megy törtetőn, lihegőn
a harangszó irányában. Négy szögre vert patkója komoran kopog a
sáros utcakövezeten. Kimondhatatlan színű rokolyája csatakot fog a
nagy loholásban. Fekete kendője hátratorlik a tarkójára, ősz haját
csak úgy lebegteti a szél.</p>
<p>Uramisten, merre van az a halott?</p>
<p>A Rákóczi-harang pedig kong-bong, zeng-döng, vádolóan, siratóan.
Valami nagy halottat siratóan, Julis néni elmaradását vádolón.
<span class="pagenum"><a name="Page_58" id=
"Page_58">-58-</a></span></p>
<p>Szembejön egy kenyérhordó asszony. Julis néni megállítja:</p>
<p>– Nem tudja galambom, kit temetnek?</p>
<p>Az asszony egyet lök a hátát törő kenyéren, ránéz Julisra,
annyit mond:</p>
<p>– Nem.</p>
<p>– Azt se tudja, hunnan temetnek?</p>
<p>– Azt se.</p>
<p>Julis asszony megy hát tovább. Előre. Rá kell találnia a házra,
hiszen van annyi lelke. Négy krajcár nagy pénz, jó pénz ebben a
nincsen-világban. Estére: kettőért kenyér, kettőért szalonna. A
farakásért csak holnap fizetnek, mert ma már nem lesz készen.
Teremtő szent Isten, micsoda csúszós út! Mintha ez a bitang
sárcsatak is elébe állana, s le akarná rántani a lábáról. Előre
csak azért is.</p>
<p>A Rákóczi nagyon szomorúan szól.</p>
<p>Befordúl a kollégium sorára. A szegleten, az antikvárius boltja
előtt, kis diákok ácsorognak; Julis néni kedves arcot öltve szól
rájok:</p>
<p>– Lelkem úrfiak, nem tudják, kit temetnek?</p>
<p>– Nem tudjuk mi, néni.</p>
<p>Julis megvakarja a tarkóját.</p>
<p>– Ejnye, ejnye. Vajjon mely tájon vihetik azt a halottat?</p>
<p>– Azt sem tudjuk.</p>
<p>Már itt a nagytemplom. Itt dörög feje fölött a roppant harang, a
táborszájú sirató. De a templom előtt sem halottas kocsi, se nép.
Talán még most indúltak el a háztól. De hol van az a ház, merre van
az az utca? Édes jó Istenem, miért nem gyújtasz hirtelen világot a
szegény halottsirató koldusasszony fejében? Négy krajcár forog
szóban, keserves és édességes négy krajcár!</p>
<p>Odaliheg az utcaseprőkhöz. Azokat is megkérdezi. <span class=
"pagenum"><a name="Page_59" id="Page_59">-59-</a></span></p>
<p>A soványabbik megpihenteti a seprőt:</p>
<p>– Bion, nem tudom, ki lehet. De nagy kutya lehet. Három harang
szól neki, meg a Rákóczi. Hm. Maga tán rokona?</p>
<p>Ezt már somolyogva ragasztotta hozzá.</p>
<p>Julis asszony nem szólt semmit, rosszúl esett neki amit hallott,
meg jól is. Nagy halott! Hiszen akkor talán nem is négy krajcár
forog kockán, hanem öt-tiz-husz, vagy menybéli seregek Istene: egy
korona! Egy korona? Igen, volt már rá eset, hogy a szegények
egy-egy koronát kaptak nagy halott után.</p>
<p>A siratók kapitányának elkezdett a szíve dobogni. Az a kiégett,
elrongyollott, megfásult vén szív, aki váróterme volt az egész
világnak, megfordúlhatott benne mindenki, – most úgy vert, úgy
dobogott, úgy repdesett, mint egy tizennyolcéves szűzé, aki először
indúl találkozóra. Egy korona! Egy temetésre! Amennyit máskor
tizenkét halott után kapna: most egy kivonúlásra hullana ölébe!</p>
<p>Egészen beleszédült ebbe a boldogságba.</p>
<p>Most már dühösen, vadász-szenvedélylyel vágott neki a nagy,
elterpedő városnak. Ebben a húszezernyi házrengetegben van valahol
egy ház, ahol sárga homokkal van meghintve a járó, a kapún fekete
lepel; a ház előtt húsz-harminc szegény asszony, elesett ember:
mind egy koronára vár! Oda kell jutnia, ha csákányos fergeteg hull
is ezen a gyalázatos, locsos-pocsos délutánon!</p>
<p>A piacon caflat keresztűl. Egyszer csak olyan bágyadtság vert
erőt rajta, hogy majd ledobban. Elréműl: ha ez a fáradtság
ránehezűl a vállára, rábéklyózik a lábára, soha el nem ér a
reménységek fokához. Egy pillanatnyi töprenkedés után betoppant a
szegletboltba, ahol italt is mérnek. Alig tudja kilihegni:
<span class="pagenum"><a name="Page_60" id=
"Page_60">-60-</a></span></p>
<p>– Kettőér… tengeri…</p>
<p>Míg a segéd kimérte a parasztpezsgőt, Julis néni halálos
izgalommal vadászta ki zsebéből azt a keserves két krajcárt. Négy
fillért. Lecsapta a pudlira, az üveget felhajtotta, egyet kahintott
s olyan gőzerővel dobbant ki az utcára, hogy a küszöbön majd
hanyatt döntött egy fiatal menyecskét.</p>
<p>– Ni, a részeg… még elgázolja az embert.</p>
<p>Julis néni nem hallott, nem látott. A veszett ital lángra
lobbant benne, s őrült hajrába lendítette kimerült tagjait.
Megolajozták a gépet, most már forogtak a kerekek, mint az ítélet.
Az öreg halottgyászoló nekidőlt a ködbevesző nagy útnak s vak
ösztönére bízva magát ment, szaladt, lihegett, fújt,
kopogott-csöszögött, előre, mindig csak előre. De azért futtában
boldog-boldogtalanra ráherdűlt: „Kit temetnek? Kit temetnek?“ Sokan
lekacagták, sokan összekáromolták, mások rá se hederítettek. A
bizonytalanság ingoványos lápjába tévedt Julis néni; minden
lépéssel sülyedett, sülyedett lefelé; hanem azért csak ment, mint a
bolond óra, előre. A harang egy utolsót kondúlt, elhallgatott.</p>
<p>A négy krajcár mártírja összerettent, mintha valaki jól hátba
vágta volna. A harang elhallgatott, a menet kiért a temetőbe! Most
már hová? Most már merre? Kínos keserves gyászában könny
sajtolódott a szeméből. Butának, Isten bolondjának szidta le magát,
hogy épen ma kellett elkésnie. Utolsó garasát is az ügynek áldozta,
még sincs semmi látatja.</p>
<p>És, szégyen, nem szégyen, Julis néni ott a nyílt piac során
sírt, sírdogált, mintha jövedelmes halottat siratna.</p>
<p>Vagy háromszor megfordúlt a saját tengelye körűl, révedező
bárgyúsággal nézett valami mentőszál után. De az esze megállt, nem
bírt újat gondolni. <span class="pagenum"><a name="Page_61" id=
"Page_61">-61-</a></span></p>
<p>Ekkor, Kátai Zsóka, testvére a nyomorúságban és
halottsiratásban, beléje botlott. Már ugyan messziről integetett
neki piszkos zsebkendőjével, de Julis néni befelé nézett, nem
látta. Zsóka hát megbakkantotta oldalról a botjával.</p>
<p>– Bakk! Bikmakk! Mit ácsorog itt Julis néni?</p>
<p>Julis felrettent elalélásából és úgy nézett vigyorgó társára,
mintha az a másvilág követe volna. Nem bírt szóhoz jutni, csak
tántorgott.</p>
<p>– Hej, hej, Julis néni! Hogy a kis kutyába maradhatott épen ma
el erről a mágnás-temetésről? Olyan nagy fehér pénz ütötte volna a
markát, mint a mienket. Ni!</p>
<p>Azzal kigöngyölte szennyes vörös kendője csücskéből a
sirató-pénzt; s diadalmasan odatartotta néma sorsosa orra alá.</p>
<p>Egy ezüst korona volt.</p>
<p>Julis néni először elsápadt, azután elbíborodott, azután
violaszínben kezdett játszani az arca. Az a tenger keserűség és
magaútálás, ami céltalan versenyútja közben elborította lelkét:
most megháromszorozódott, vaspántokkal szorította össze a szívét:
az el nem sírhatott könnyeket fölverte beroskadt szemeinek szürke
tavába; a száradófélben levő tavak megteltek vízzel és kiöntöttek.
Kibuggyant a fájdalmak esője Julis néni szeméből, görcsös
rázkódással sírt, sírt, zokogott.</p>
<p>Kátai Zsóka szívét megütötte a szánalom. Elrejtette a hatalmas
összeget és vigasztalásra fogta a dolgot:</p>
<p>– Na, na, nénémasszony. Ugyan már na! Hiszen nem a világ. Lesz
még szőlő, lágy kenyér. Igaz, hogy a felekezetünk koronája
hiányzott, mindenki észrevette; de hát nem utolsó nagy halottunk
volt ez a mai, csak lesz hozzánk olyan jó az a kegyelmes Úristen.
Na. Sohse sírjon kend; tudom zokon esik, de nem halunk bele.
<span class="pagenum"><a name="Page_62" id=
"Page_62">-62-</a></span></p>
<p>Julis néni csak csóválta a fejét; csak ingatta, csak rengette a
fejét; a kezével meg olyan lemondó csapásokat csapott, mintha már
mindennek vége volna.</p>
<p>– Jaj, jaj, jaj, mindenható egy Isten, hogy lehettem én ma olyan
nyomorúlt, olyan földneheze butája! Egyszer sütne ránk a nap, nekem
akkor is szembehúnyósdit kell játszanom. Óh, ti vén gyalázatos
szemek! Ti rossz házőrző kutyák: fülek! Nem bírtatok szólni, mikor
eljött a vigyázás órája? Nem kár volna porba taposni benneteket.
Egy korona! Egy ezüst korona! Tizenkét járat egyszerre! Egy heti
keresményem oda, oda, oda.</p>
<p>És elkezdte öklözni vén bolond fejét, szemét, fülét, hogy nem
tudtak vigyázni, mikor a vigyázás órája eljött vala.</p>
<p>Kátai Zsóka sokallotta a dolgot. Nyílt utcán voltak, emberek
jöttek-mentek, bámúltak rájuk. Megfogta a Julis asszony kezét és
gyöngéden húzni kezdte magával.</p>
<p>– Jöjjön kend, ne álljunk itt csudabálványt ezeknek a szájatáti
népeknek.</p>
<p>Julis megbicsakolta magát. Nem állt kötélnek. Felütötte
lekókkadt fejét, mosolyogni próbált:</p>
<p>– Hehehe… Bolondság. Nagyon gyenge szívem van. Hát Zsóka,
csakugyan? Mind egy-egy koronát? Mind?</p>
<p>– Harmincegyen voltunk. Mind.</p>
<p>Julis néni megint feljajdúlt, mintha kést ütöttek volna a
szívébe.</p>
<p>– Óh, csak én nem voltam ott! Egy ezüst korona! Egy drága ezüst
koronát ejtettem a kútba.</p>
<p>Hirtelen valami veszedelmes láng lobbant fel szürke
szemében.</p>
<p>– Mutasd azt a koronát, te! Hátha nem is igazi korona?</p>
<p>Kátai Zsóka sértődötten nyúlt a zsebébe: <span class=
"pagenum"><a name="Page_63" id="Page_63">-63-</a></span></p>
<p>– Már hogyne volna!</p>
<p>Óvatosan kivette és hüvelyk- meg mutatóujja közé fogta, úgy
mutatta.</p>
<p>– Hadd lám!</p>
<p>Julis néni egészen közel hajolt a fehér fényes pénzhez, hogy jól
lássa. Csakugyan egy korona volt, 1900-as.</p>
<p>Ekkor, mint a villámlás, csak fölvillant a pénz a levegőbe, nagy
ívben elrepült a kocsiút szélére, ott élén gördűlve épen egy
kanálisrostély irányában karikázott. Megállt. Zsóka még annyit se
bírt mondani: vaskalap, – már Julis macskaugrással megcsípte a
kiütött pénzmagot és se szó, se tartomány: belevágta, beletaposta a
kanálisba. A szép ezüst korona elmerült.</p>
<p>Kátai Zsókának csak most kondúlt meg az ütője. Irgalmatlan
haraggal és sivalkodással veselkedett neki „kapitány“-ának.
Egyenesen a szemét akarta kikaparni.</p>
<p>– Rabló! Tolvaj! Tolvaj! – kiabálta eszeveszetten.</p>
<p>– Ha én nem: te sem! – lihegte Julis néni.</p>
<p>Ölre-birokra kaptak, egymás kontyából tépett zászlót
bomlasztottak; míg egy udvarias rendőr be nem kísérte mind a
kettőjüket a kapitányságra.</p>
<div class="figcenter"><img src="images/i005.png" alt="" title=
"" /></div>
<hr class="chap" />
<p><span class="pagenum"><a name="Page_64" id=
"Page_64">-64-</a></span></p>
<h2>A LENGYEL HERCEG.</h2>
<p><img src="images/L.png" alt="L" title="L" class=
"firstletter" />evinszky, mint egy radikális újság munkatársa,
kardrázó Bayardjául szegődött a Magyarországon még félénk szavú
feminizmusnak. Elhatározása jóformán hősi tett volt, mert Debrecen
puritán levegőjében csaknem törvénytelen zengéssel zengett még
akkor minden szabad szó. De Levinszky vállalta az úttörők tragikus
sorsát: vesszen az egyéni népszerűség, ha a jövendő társadalom
megalapozásáért bonthat lobogót. Egyetlen, remekbe csinált kis
lányát, Margitot is, szabad szárnyára eresztette: legyen színésznő,
ha arra sodorja hajlama. És a kis lány már a harmadik évet tapossa
a Nemzeti Színház színpadján, mint a Színi Akadémia növendéke, néma
szereplőképen.</p>
<p>Az újságíró, aki lengyel hercegi családból származtatta magát s
akinek becéző neve az egész városban: „lengyel herceg“, tollal és
torokkal küzd a feministák zászlója alatt. Minden csütörtök este
felhangolja lelke hegedűjét és órás beszédeket vág ki lumpolástól
elrozsdásúlt bariton hangján.</p>
<p>– Hölgyeim! Szabad hölgyek! Testvéreim a jövőben! Ennek a
világmegfordító gondolatnak, amelyért én is soraitok közé álltam,
Debrecenben már száz évvel ezelőtt élt és csatázott az első magyar
bajnoka. Tudjátok-e, ki volt ez a korát megelőző lángész?
Megmondom: Csokonai Vitéz Mihály volt, a <i>Dorottya</i>
halhatatlan írója. A <span class="pagenum"><a name="Page_65" id=
"Page_65">-65-</a></span> magyar irodalomtörténet-írók, ezek a
bepókhálósodott eszű kényszertudósok, vakondokok módjára mászkálták
körűl az isteni Csokonai munkáit; berágták magukat, mint az egerek,
minden könyvébe; megolvasták: hány sort írt, milyen rímeket
használt, kikkel pityizált Debrecenben vagy a Dunántúl. Csak azt
nem látták meg benne a nyavalyások, amit én fedeztem föl: a
feminizmus első magyar apostolát! Igen, hölgyeim, a Vitéz Mihály
<i>Dorottyá</i>-ja tulajdonképen a női felszabadulás szimboluma.
Persze, még akkor nem lehetett olyan vakmerő szabadsággal szólani,
mint nekünk ma; de akinek szeme van, kiolvashatja azokból a remek
pergésű sorokból, hogy itt a jövő zenéjéről, a felvilágosodott és
szabaddá lett asszonyokról van szó. Dorottya: a férfiak
rabszolga-igájából főniksz-madárként kiszálló magyar dáma! A ti
elődötök! A ti Éva anyátok! Tisztelet nevének! És dicsőség a
költőnek, aki megálmodta jövőtöket, asszonytestvéreim; dicsőség
Vitéz Mihálynak!</p>
<p>Az egész gyűlés egy éljenriadásba csapott össze, mint valami
eleven, zajongó lángtenger.</p>
<p>Levinszky megittasodva folytatta:</p>
<p>– Indítványozom, hogy társaságunk minden tagja Csokonai
medál-képét hordozza gomblyukában, a szíve fölött, hogy mindig
szemünk előtt álljon az ő drága képe. Egy darab ára húsz fillér
legyen. Én mindjárt előfizetek háromra. Itt van hatvan fillér.
Tessék.</p>
<p>Leszúrta a három nikkel-pénzt, megtörülte izzadó homlokát és
fenségesen hajlongott a feministák felviharzó éljenzése közben.</p>
<p>Ezt a sikerűlt estét három kolumnás cikkben írta meg a saját
újsága számára, mint „kiküldött tudósítónk“. Azután a
<i>Kis-Biká</i>-ban ülte meg ünnepi torát, tizenhárom üveg sör
kisérete mellett; ebből kilencet maga gyűrt le, <span class=
"pagenum"><a name="Page_66" id="Page_66">-66-</a></span> négyet egy
éhenkórász riporter, akit ő fedezett föl a magyar újságírás örök
dicsőségére.</p>
<p>Levinszky soha nem ivott bort, csak sört. Az árpalé sajátságos,
keserű melancholiába ejtette Lengyelország elszakadt fiát s
ilyenkor lelkével vonított a tele holdra, ahogy ő szokta mondani.
Elhanyatlott nemzetének sok százados fájdalma zokogott mélydöngésű
hangjában s ilyenkor megszépűlt a csúnya kis ember; savószínű szeme
sötétebben ragyogott, Petőfies ádámcsutkája hősies keménységgel ült
ki sovány nyakán; kis gidaszakálla hegyesen rezgett, mint valami
gyilkoló panganét.</p>
<p>A kocsmából egyedűl vágott neki az éjszakának. Május gyönyörű
csillagai mosolyogva ragyogtak a sötétkék mennyboltozaton, mint egy
óriási operaháznak a boltozat-csillárai. Levinszky nagyon szerette
a tavaszi csillagokat; levette kalapját és fölintegetett
hozzájuk:</p>
<p>– Szervusztok, apró kis pikolók!</p>
<p>A holdat fizetőpincérnek hívta, a csillagokat pikolóknak.</p>
<p>Útja valahogy a Csokonai szobra felé sodorta. Ahogy rápillant a
hangtalan ércemberre, egyszerre fejébe szökken a vér, a
halhatatlanság mámora megcsapja, mint valami szédítő illatözön;
rajongó lelkesedéssel rázza rongyos kalapját a mosolygó Anakreon
felé. Azután egyet gondol, átlép a szoborkert vaskorlátján,
felmászik a márvány talapzatra s hajadonfővel messzeható hangon
rákezdi magános monológját az éjszakában:</p>
<p>– Csokonai Vitéz Mihály! Vitézek vitéze, diákok diákja, ősöm,
apám, Jehovám, poétám, mindenem! Te szent bohém! A szabadságimádó,
leigázott lengyel nép fia vallomást tesz neked, az éj templomi
csöndjében, hogy nálad nagyobbat nem ismer. Te hős, te próféta, te
vátesz, te jós! Megjósoltad ezelőtt száz esztendővel, hogy 1896-ban
<span class="pagenum"><a name="Page_67" id=
"Page_67">-67-</a></span> utcánjáró kutya sem szeretnél lenni.
Jóslatod betelt: sintérek járnak palotáink előtt és a legnemesebb
állat nyakába dróthurkot vetnek. Gyalázat! Gyalázat! Tiltakozom
ellene a szent szabadság nevében! A kutya is nemes állat, az ember
is nemes állat: hogy meritek egyiket is bántani? Hah, zsarnokok!
Hiszen ti a kutyákat és az embereket egy mértékkel méritek!
Rabszolgákká gyalázzátok a természet remekét! Reszkessetek, holnap
egy öt kolumnás cikket mázolok fenséges pofátokhoz! Ti öltétek meg
ennek az áldott fiúnak, ennek a félistennek – (itt elfakadt az
ember sírva, de lenyelte könnyeit és dörgött tovább): Ti öltétek
meg ennek az isteni fiúnak is a lelkét; hurkot vetettek a nyakába
pribékek, börtönbe dobták, éheztették, sanyargatták, míg meg nem
írta a <i>Tihanyi Echót</i> és az <i>Arany trombitát</i>, hogy
bömbölt dühében a tirannizmus! (Itt összezavarta Csokonait Sárosy
Gyulával.) Evoé, evan Bacche, evoé! Evoé, dicső Csokonai! Evoé,
magyar Bacchus! Szent elődöm az ivászatban és írászatban! Testvérem
tintában és betűben. Elvtársam a zsarnokság gyűlöletében. Lengyel
fejedelmi vér zubog ereimben, óh költő! De ha tudnám, hogy zsarnoki
vér, megnyitnám a csatornáját – (ekkor kikapta nadrágja zsebéből
penicilusát és fenn villogtatta): és kibocsátanám, hogy kutyák
igyák fel! Kutyák! Akikre sintérek vadásznak. Csokonai Vitéz
Mihály! Tudom, hogy szeplős voltál és szeretted a mustot; ezért
vagyok én rokonod, bár lengyel hercegi családból származom. Lengyel
vagyok, de büszkén vallom magyarnak magamat. És ha majd riad a
végítélet harsonája –</p>
<p>– Szálljon le onnan az úr. Hallja! Menjen haza, ne kiabáljon
itt. Ez csendháborítás.</p>
<p>Egy odatévedt rendőr, az eleven próza, így nyírta ketté a
Levinszky költői zajongását. Ekkorára már egész <span class=
"pagenum"><a name="Page_68" id="Page_68">-68-</a></span> csapat
ember vette körűl a szobrot és hallgatta nagy vidáman a késői
szónokot. Voltak, akik ráismertek:</p>
<p>– Hiszen ez Levinszky, az újságíró. Szervusz, lengyel
herceg!</p>
<p>Levinszky mosolyogva lengette nekik a kalapját. Azután a
rendőrhöz fordult:</p>
<p>– Uram! Ön is a magyar államot szolgálja, én is. Ne bántsuk
egymást. Én nem bántok senkit, csak Csokonaival beszélgettem. Ittam
egy kicsit, de azért tudom, merre mutat a Göncölszekér rúdja. Arra
van az én hazám. Óh, szerencsétlen Lengyelország! Jesce Polska nye
zginula! Mint a nagy izé énekli. Magyar és lengyel: egytestvér,
uram! Vagy nem? Hurráh Magyarország! Hurráh Lengyelország!</p>
<p>– Hurráh! – rivalgott a tömeg.</p>
<p>– Oszoljanak! – pattogott a rend őre. Levinszky is
kiterjesztette két karját, mint az áldani készülő pap.</p>
<p>– Oszoljanak. Jó éjt, uraim!</p>
<p>Azután a szobor felé fordult:</p>
<p>– Jó éjszakát, apám!</p>
<p>Rossz kalapját keszegen a fejébe nyomta, bátorakat lépve, de
mégis ingadozva, megindúlt arra, amerre a Göncölszekér rúdja
mutat.</p>
<p>A Göncölszekér rúdja pedig egy kis kurta kocsma felé mutatott
ezen az éjszakán. Levinszky, mint a katonák szokták mondani:
„feltartóztathatatlan előretörés ösztönével“ nyomúlt minden
bánatnak e földi temetője felé. Nem is nézte az útat, csak a
szimatja vezette, mint a kipróbált vizslakutyát.</p>
<p>Amint így bandukol, a <i>János vitéz</i> belépődalát dúdolva,
egyszer csak harsány kiáltás csapja fülön:</p>
<p>– Levinszky úr! Megálljon! Álljon meg csak!</p>
<p>Háta mögött szaladó kopogás, lihegés, szuszogás. A <span class=
"pagenum"><a name="Page_69" id="Page_69">-69-</a></span> lengyel
herceg hátrafordúl és megáll. Bevárja az ismeretlen ellenséget,
vagy jóbarátot. Kicsit mozgott vele a föld és néha kettőnek látta
az utána szaladó alakot.</p>
<p>Zsuzsi volt, az udvarbeli kövér szolgáló.</p>
<p>– Levinszky úr, azonnal jöjjön haza. Családi meglepetés
várja.</p>
<p>A lengyel herceg egy picit megingott a váratlan hír hallatára;
nagyot nyelt kettőt, levette viharkalapját, megvakarta a fejebubját
és meredt halszemekkel bámúlt a két emberre szabott húsú
Zsuzsira:</p>
<p>– Mi?</p>
<p>– Jőjjön haza! Családi meglepetés.</p>
<p>Levinszky gondolkozott és furcsát gondolt:</p>
<p>– Családi meglepetés? Hű, a kis késit, ezt nem vártam. Fiú vagy
lány?</p>
<p>Azt gondolta, hogy a felesége hirtelen lebetegedett és kis
Levinszkyt szült.</p>
<p>A cseléd már nem hallotta ezt az utolsó kérdését, újra neki
eresztette a gőzt, messze döcögött már, mint egy két kerekű
debreceni talyiga.</p>
<p>Levinszky csak bámúlt, félig sóbálvánnyá válva, mint a maga
pusztúlásának ártatlan Lóth-ja. Így hát az asszony megszaporodott
volna? Hm. Cifra egy munka ez. Hiszen ha jól felgondoljuk… És
elkezdette az ujjain visszafelé számlálni a kilenc hónapot. De nem
jött ki, sehogysem jött ki. Érthetetlen! Nem is látszott azon az
asszonyon semmi. Még ezelőtt egy jó héttel ugyancsak megtapogatta,
de rendes állású volt. Látszik az, mikor már nő a ház eleje.
Hejnye, a kutyateremtésit ennek a nemjó világnak! Még ez csapta
csak meg a peteket!</p>
<p>Ekkor egy tragikus gondolat villant fel gőzölgő agyában:</p>
<p>– Az a gyerek nem az enyém. Másé! Az asszony félrelépett. Hű, a
keserves mennybenlakozóját… <span class="pagenum"><a name="Page_70"
id="Page_70">-70-</a></span></p>
<p>Megtapogatta zsebét, benne volt a penicilus. Nagy elhatározás
kúszott föl szívéből az agyvelejébe: megölöm az asszonyt!</p>
<p>És most már határozott léptekkel, zordonan tartott hazafelé.</p>
<p>Amint az udvarra belép: gyereksírás vágja szíven. Még pedig
jótorkú gyereké. Levinszkyvel egyet fordúlt ez a szép világ.
Szemébe vágta kalapját és benyitotta a pitvarajtót.</p>
<p>A pitvarban sárga kis gyermekkocsi, benne egy sivalkodó
embercsemete. A kocsi mellett, csak most néz nagyot a lengyel
herceg, Margit áll, az ő kedves, szép és okos leánya. Hát az
asszony? Benyilaz egy öldöklő oldalpillantást a szobába: az asszony
ott sír, az asztalra borúlva.</p>
<p>Na, most már mi ez? kérdezte Levinszky magától. Az ágy rendben;
az asszony felöltözve; a gyerek a kis kocsiban, az ő Margit lánya a
kocsi mellett. Hogy jöttek ezek így össze?</p>
<p>Tarkójára taszítja kalapját és rozsdásan zörgő, mély hangján
elbömböli magát:</p>
<p>– Hát mi baj? Az istenit!</p>
<p>Levinszkyné fölriad. Itt a férje. Gyere csak, gyere, épen jókor
jöttél.</p>
<p>A lengyel herceg még egyet ordít:</p>
<p>– Mi baj? Mi?</p>
<p>Levinszkyné, mint egy falusi Niobe, könnyé válva, rámutat a kis
színésznövendékre:</p>
<p>– Ott van a drága! Ott van a kedves! Ott van az aranyos! A te
szerelmetes csemetéd! Megbabázott!</p>
<p>Levinszky fejéből tisztúl a köd. Kezdi érteni a dolgot.</p>
<p>– Micsoda! Ez a prunkó a tiéd?</p>
<p>Margit nem sír. Csendesen szól: <span class="pagenum"><a name=
"Page_71" id="Page_71">-71-</a></span></p>
<p>– Az enyém.</p>
<p>Levinszkyné el kezd kiabálni:</p>
<p>– Bukott kisasszony! Elbukott! Elbukott a gyalázatos! És még
volt szeme hazajönni, világcsúfjára.</p>
<p>– Volt. – Mondta rá keményen a kis színésznő.</p>
<p>Levinszky nem tudott se köpni, se nyelni. Az asszonyra nézett:
elborúlt; a leányára nézett: könnye csordúlt; a kis evickélő
emberre nézett: repesett a lelke és kacagás bizsergette szívét. Még
ilyet nem pipált, mióta kétágú. Agyonüsse ezt a huncut bestiát? Aki
gyalázatot hozott az ő nemesi nevére. Minek üsse? Agyon van már az
ütve úgyis.</p>
<p>Rettentő nagyot kiáltott Margitra:</p>
<p>– Fiú vagy lány?</p>
<p>A hatalmas hangtól a kis emberben bennrekedt a szusz.
Elhallgatott. A színésznő csendesen felelt:</p>
<p>– Fiú.</p>
<p>Levinszky jó nagyot ütött öklével az asztalra, úgy, hogy egészen
elzsibbadt a keze. Ebbe az ütésbe kiviharozta haragját. Utána
kezdett lehűlni, lecsendesűlni. Egy széket húzott a kis gyerekkocsi
mellé, ráült lovagolva, állát a szék támlájára fektette és nézte,
bámúlta a kis csemetét sokáig. Felhajtotta a takaróját,
megpacskolta fehér kis testét.</p>
<p>– Fiú ez. Csakugyan fiú.</p>
<p>Azután a lányához fordúlt:</p>
<p>– Hol vetted ezt, te! Te mulya!</p>
<p>Margit dacosan egyet rántott a vállán:</p>
<p>– Az isten adta.</p>
<p>Levinszky megint háborogni kezdett:</p>
<p>– Ne feleselj velem, mert kapóra váglak. Felelj illedelmesen. Ki
az apja ennek a gyereknek?</p>
<p>– Toronyi Tamás. <span class="pagenum"><a name="Page_72" id=
"Page_72">-72-</a></span></p>
<p>– Ejnye. Ki az? Mi az?</p>
<p>Margit megint vont egyet a vállán. Nem akarta megmondani. De az
apja szeme forogni kezdett.</p>
<p>– Megállt benned az ütő? Mi az a Toronyi?</p>
<p>Levinszky Margit dacosan vágta ki:</p>
<p>– Szinész a Királyszinházban.</p>
<p>Levinszky köpött egyet.</p>
<p>– Marha. Nem tudtál akkor már egy grófot fogni?</p>
<p>Erre a kis színésznő sem állta tovább a dicsőséget, eltört a kis
mécsese, keservesen kezdett zokogni.</p>
<p>Levinszkyné fájdalmas kárörömmel gúnyolta:</p>
<p>– Sírhatsz már, drágalátos kisasszony! Csakhogy most már késő.
Hanem hát jól van ez. Színésznőnek kell adni egy becsületes anya
leányát! Köszönd az apádnak, aki elég bolond volt, hogy hallgatott
a te szamár fecsegéseidre. Amit most eltörtél, azt nem ragaszthatod
össze többet. Bukott kisasszony.</p>
<p>Levinszky megsokalta az asszony regnálását; rámordúlt:</p>
<p>– Bukott kisasszony. Te is elbuktál, szamár.</p>
<p>Levinszkyné fölcsattant a magas égig:</p>
<p>– Ki? Én? Én buktam el?</p>
<p>– Te hát. Mit jajgatsz! Igaz, hogy én buktattalak el,
törvényesen; de mi a frász a kettő közt a különbség? Semmi. Te is
csak kenyérre kened a vajat, mint más. Gyerek: gyerek; egyformán
születik, akár mondva készült, akár amúgy. Sohse búsúlj, fiam;
megesett ez mással is, még sem rogyott le a csillagos ég. Szép kis
kölyök, eszem a lelkét; megéri azt a kis fáradtságot. Hogy
hívják?</p>
<p>Margit könnyein keresztűl mosolygott:</p>
<p>– Lacikának.</p>
<p>Levinszky hozzádörzsölte pemzli-bajuszát a kis ember arcához;
bolondos szavakat gügyögve neki. Lacika <span class=
"pagenum"><a name="Page_73" id="Page_73">-73-</a></span> először
hunyorgatott, azután furcsa grimaszokat csinált,
szepegett-piszegett, míg végre eltört a mécsese.</p>
<p>Fiatal, kis anyukája ringatta, csitítgatta kedvesen.</p>
<p>Levinszkyné nem volt se holt, se eleven. Mit! Hát ez az ember
ennyibe veszi az egészet? Még csak nem is káromkodik egy
retteneteset? Még csak le sem töri annak a gyalázatosnak a derekát?
Ezt már nem lehet kibírni. Kapta magát, gyorsan levetkőzött és
lefeküdt. Takarójába dugta a fülét is, hogy többet egy szót se
halljon.</p>
<p>Az idő már hajnal felé járt.</p>
<p>A lengyel hercegre még nem ért rá az álom. Mosolyogva bámulta az
apró, kis szentet, amint édes anyja mellén dőzsölve csüngött, mint
egy pióca. Szuszogva, fúldokolva szívta az élet eleven
kútfejét.</p>
<p>A kis színésznő pedig, csöndesen ringatva térdén, halkan,
mintegy félálomban dúdolászta:</p>
<p>– Kicsi baba, te rossz baba! Ki fia vagy? A mamádé. Ki a mamád?
Nem hercegnő, nem is grófnő, csak egy szegény, kis színésznő.
Aludj, aludj, kis emberke, álmodj szépet. A te anyád nagy bolond
volt; miért bolond az anyukád, kis Lacikám, csöpp virágom? Azért
bolond, mert apádat, a svihákot, elengedte: hadd repüljön, hadd
szaladjon, világ-végig meg se álljon. Nem is adott egy fillért sem,
nem adott kis Lacikának; pedig bizony jó lett volna, kis fiunak
takaróra, pirosselyem takaróra, ezüstfehér kis kocsira, csipkés,
selyem kis párnára, hogy az én csöpp madaramnak lett volna szép,
szőke fejét mire hajtani, nyugodtan. De az anyád nagy bolond volt;
azt a tolvajt, ki meglopta, kirabolta: nem is adta törvénykézre,
szabadjára bocsátotta, menjen, merre más nap jár. Minden bánat,
minden nehéz keserűség, nyomorúság: az ő vállát, az ő szívét töri,
töri, míg csak él. S még azok is, akik neki úgy szülői, mint neked
én, <span class="pagenum"><a name="Page_74" id=
"Page_74">-74-</a></span> még azok is meggyalázzák, arcúl verik,
lelkét hamis, rossz szavakkal ostorozzák. Mert anyukád, kis
magzatom, nem hercegnő, nem is grófnő, csak egy szegény, kis
színésznő. Aludj, aludj, kis madaram! Édes anyád lágy ölében álmodj
szépet, nagyon szépet…</p>
<p>A lengyel herceg sírt. Fáradt szemeiből szaporán potyogtak a
könnyek. Lefutottak fakó arcán, elrejtőztek, bajusza Bakonyába,
gidaszakállán végighúzódtak és beezüstözték pecsétes Ferenc
József-kabátját. Nagyon meghatotta leányának ez a pusztába dalolt
panasza. Ittas is volt, hát könnyen állott nála az
elérzékenyűlés.</p>
<p>Rátette tintás kezét a Margit vállára és azt kérdezte tőle:</p>
<p>– Most már mibe kezdesz? Miért jöttél haza?</p>
<p>A kis szinésznő elnézett messze, a semmibe:</p>
<p>– Lacikát beadom a lelencházba, én pedig megyek vissza Pestre.
Egy évem még hátra van. Nem akarok egészen letörni. Feminista
vagyok!</p>
<p>Büszkén ütött leányos kis mellére.</p>
<p>Levinszky nagyot nézett és lassan fölemelkedett:</p>
<p>– Feminista? Te is?</p>
<p>– Én is. Magam fogom megcsinálni az életemet. Férfi nélkül. Van
hozzá akaratom. Megmutatom!</p>
<p>Ezt olyan szépen, olyan férfiasan mondotta, hogy Levinszky oda
volt.</p>
<p>– Margit, Margitkám! A vér csak nem tagadja meg a vért: lengyel
herceg volt a mi ősünk, most benned mintha az egész múltunk újra
támadna. Szeretlek, becsüllek. Az anyádra ne hallgass, mert az egy
debreceni hájfejű civisnek a leánya; soha nem érti meg a mi
lelkünket. Soha. De mi ketten tartsunk össze. Én is feminista
vagyok. Szabadságot a nőknek, míg új világ nem épűl ezeken a régi
romokon. Lacikát pedig majd eltartom én! <span class=
"pagenum"><a name="Page_75" id="Page_75">-75-</a></span></p>
<p>A kis szinésznő mosolygott. Lám csak, az apja is a
felvilágosodás zászlója alá esküdött. Olyan jó, olyan szép volt ez
a találkozás. Laci már elszenderedett, valahol az angyalok mezején
járt álmában. Levinszkyné hangosan, ritmikusan hortyogott. A
lengyel herceg pedig kezébe fogta leánya kezét és nézett reá,
hosszan, hosszan, meghatottan és büszkén, míg könnybe nem lábadt a
szeme újra.</p>
<div class="figcenter"><img src="images/i006.png" alt="" title=
"" /></div>
<hr class="chap" />
<p><span class="pagenum"><a name="Page_76" id=
"Page_76">-76-</a></span></p>
<h2>KÖD ÜLT A LELKEMEN.</h2>
<p><img src="images/A.png" alt="A" title="A" class="firstletter" />
fiumei kikötőből elindúlt velem a Halál hajója.</p>
<p>Beteg voltam nagyon. Már túl az életen, de még innen a halálon.
Hazulról azért vittek el, hogy lássam az Adriát és haljak meg az
örökragyogású Délen. Az álmodó magyarok sorsát vonszoltam én is a
vállamon: amit jobb napjaimban földhözragadt szegénységem miatt nem
érhettem el, elhervadásom szakában, napjaim lehullása idején,
költözködő lelkem elzsongítására láttatták meg velem. Üdvözlégy
Thalatta! Üdvözlégy, morajló végtelenség! Te vagy az elmúlás
tornáca; te hozzászoktatod rémledező testemet a semmibemerüléshez.
Tenger mellett könnyebb a halál.</p>
<p>Portore fantasztikus sziklakapuján átsuhant hajóm és átsuhant
velünk az élet. Még nem hagyott el egészen. Az Adria kékesszürke
háta, mint egy roppant cethal, táncolt alattunk. Szabadságot dalolt
fölöttünk a Velebit bizarr ormairól szabadúlt szél. Távolról Cherso
szigetje rémlett föl, halaványan, mint a tengerbe merülő álom.
Mignon dala sírt föl emlékezetemben: Dahin, dahin möcht’ ich mit
dir, oh mein Geliebter, ziehn.</p>
<p>Lelkemnek ebben az időben különös villanásai voltak. Az
események és a dolgok megóriásodtak képzeletem ködében. Álmaim
átfolytak a valóságba; magam mintha két emberré szakadtam volna, s
egyikkel ravaszúl és kétségbeesetten figyeltem a másikat. Eszem még
<span class="pagenum"><a name="Page_77" id=
"Page_77">-77-</a></span> nem hagyott el, de a fantáziám sebet
kapott és vérzett. A Hamlet sorsától féltettek, akik mélyebben
ismertek.</p>
<p>Nem bírtam ezt a gyötrelmes életet.</p>
<p>De hajóm már partot ér. Itt piroslanak rám üde zöld keretből a
cirkvenicai kis házak. Mintha csak festve volna az egész.
Különszakadva, arisztokratikus magaslaton áll a Therapia palotája;
József királyi herceg parancsára nőtt ki a dalmát kövekből; én már
a hajóról úgy néztem rá, mint Claudius dán király helsingőri
várkastélyára. Ott fogok én meghalni, a sorsomat intézők parancsa
szerint.</p>
<p>Az autó röpült velem; s egy hosszú pillanat múlva már a Therapia
hatalmas korridorján ültem.</p>
<p>Október utolja volt. Sírt bennem a lélek, a hogy lenéztem a
tengerszorosra. Ezüstös-kék ragyogásban fürdött az édes Adria;
cicázó delfinek kergették egymást a moló tájékán; gyémánteső
szikrázott róluk, mikor hatalmas ívben fölszínre vetődtek. Andalító
némasággal úsztak a határon fehér és piros vitorlás bárkák. Veglia
szigetéről vékony füstoszlop szállt a levegőbe; olyan görögös
szépséggel tündökölt messziről a Velebit oromcsoportozata, mintha a
Homérosz istenei most szállottak volna le rá. Az abbáziai part őre,
a havasfejű Monte Maggiore, soha még festőibb pompával nem
feszítette homlokát az égnek. Óh fáj nekem itthagyni ezt a világot!
Istennek ezt a gyönyörűséges kertjét! Adj halasztást halálos
pörömnek, fekete bíró; hiszen ez nem Nápoly még, hogy meghaljak
utána.</p>
<p>Az alkonyatok isteni színjátékát soha nem felejtem el. A
mindenható Nap palástjának aranyos uszálya átfeküdt az egész
Adrián. A suhanó hajók, a kis halászbárkák álomszerűen fürödtek
folyó aranyában. Nyugaton bíborban lángolt a mennybolt; istenek
alkonyatabeli tűzözön <span class="pagenum"><a name="Page_78" id=
"Page_78">-78-</a></span> öntötte el a fél eget. A Nap bukott,
hanyatlott, esett. De szinte zengett a mindenség attól a
leírhatatlan színsugárzástól, amely ezt a tragédiát kísérte
Beethoveni zeneképpen. Azután mély gyászt öltött a napját sírató
Ég; a tenger opálszürke színbe merűlt, a hullámok ezüstszegélye
lekopott. Egy rozsdavörös vitorlás, fekete bárka úszott el
Cirkvenica előtt; a leereszkedő alkonyatban a bolygó hollandi
átkozott hajójának láttam.</p>
<p>Itt halok én meg, ezen a hazátalan parton.</p>
<p>A Therapia királyi parkjában tavaszi pompával virúltak még a
virágok. Vastag, kékeszöld kaktuszok hegyesen rengették levelük
szuronyát; az alacsony legyezőpálmák finom, sugárba omló lombozatán
vidoran táncoltak a napsugarak; csak a gyászciprusok sötétzöld
gárdista sora emelte föl néma mementóját: ez itt a Halottak
Szigete. Itt soha nincs hervadása a természetnek; itt csak az ember
él és hal, hirtelen lehulló virágjaként a múlandóságnak.</p>
<p>Itt halok én meg. Az Adria lesz a koporsóm.</p>
<p>Emberek jöttek, emberek mentek. A Therapia a nyomorúság fényes,
szomorú szállója. Nem néztem a szemükbe sem; csak magamat láttam
volna bennük.</p>
<p>Napjaim összefolytak; éjszakáimat néma denevérek röpítették
suhogó szárnyon. Ez a lovagvárarcú bajterem tele volt
szárnyasegérrel.</p>
<p>Holdfényes estéken romantikus toborzót jártak az épület
homlokzata előtt.</p>
<p>A világ messzemaradt mögöttem. Csak úgy hallottam múlómódon
fölrémlő zaját, mint valami roppant malom távoli zúgását.</p>
<p>Már nem is éltem az élőkkel. A halottak árnyékcsapatával
haladtam a nagy sötét híd felé, amely a másik partra átvezet…
<span class="pagenum"><a name="Page_79" id=
"Page_79">-79-</a></span></p>
<p>Egyszer csak, egy fiatal reggelen, valami fehérség lobog föl a
Therapia emelt terraszán. Ott szoktam átsétálni az alkonyatot és a
reggeleket. Most valaki megelőzött.</p>
<p>Nem mentem le, csak az emelet korridorjáról bámúltam az
ismeretlent.</p>
<p>Fiatal lány volt. Az arca fehér, ruhája fehér; fátyola is
fehéren habozta körül fürge kis alakját. Mindig szaladó lépésekkel
ment; egyik oldalról a másikhoz suhant; olyan zajtalan
tovalebbenéssel, mintha cipője nem is érné a márványköveket. És
kacagott. Egyedűl volt, nézte a tengert, szaladt és kacagott.
Azután eltünt s egész nap nem láttam.</p>
<p>Én nem jártam le a közös ebédlőbe. Bántott, ha valaki rámnézett.
S azt gondoltam, most mindenki rám néz.</p>
<p>Egy budapesti orvosnak a felesége lakott azon a folyosón, ahova
az én ablakom is nyílt. Vért köpött és mégis táncolva járt a
lépcsőkön. A halálsejtelem nyugtalanságával akarta leszedni virágát
minden órájának; ki tudja, meddig élünk? Éljünk. Kártyázott,
zongorázott, billiárdozott, csónakázott és intrikált. Irígy volt,
gonosz volt, szánnivaló volt; mert tudta, hogy nem sokáig él.
Szerette kijátszani, ugratni az embereket. Bolond ötletei voltak.
Le kellett élnie minden percét, hogy felejthesse a háta mögött
lappangó rémet. Nem kímélte magát, de másokat sem hagyott soha
békén. Ilyen asszonyt én még nem láttam.</p>
<p>Bánthatta, hogy velem nem tud kikezdeni. Én nem barátkoztam
senkivel. Reggelenként elsétálgatott az ablakom alatt; bemosolygott
és ravaszúl villantott szürke szemével: miért nem szól uram?</p>
<p>Lassanként rájöttem, hogy azt a fiatal, kacagó, fehér lányt
ismeri.</p>
<p>Ez a különös lélek babonás hatással volt rám. Föl-fölragyogott
előttem; láttam sugárzó fekete szemét, alabastrom <span class=
"pagenum"><a name="Page_80" id="Page_80">-80-</a></span> arcabőrét,
lobogó fátyolát; hallottam félelmetesen vídám kacagását. És nem
akartam hinni, hogy én még meghalok.</p>
<p>Egy délután, a hogy kilépek a szobámból, éppen a fehér lány arca
kacag rám karhosszúságnyiról. A doktorné viszi, karját karjába
öltve. Megkövűltem és megnémúltam. A ravasz pesti asszony egy
hirtelen gondolattal rámnevet:</p>
<p>– Nem ismeri Maróthy Elzát? Jőjjön, hadd mutassam be.</p>
<p>És bemutatott bennünket egymásnak.</p>
<p>Elza nem sokat törődött velem. Megcsöngette kacagásának kis
ezüstcsengőjét és ment tovább. Én visszamaradtam. Azt mondja a
doktorné:</p>
<p>– Jőjjön le ma este a társalgóba. Nagyon jókedvű kislány ez az
Elza. Egy miniszteri tanácsosnak a lánya. A maga nevét már ismeri.
Talán a bátyja együtt járt magával az egyetemen. Jőjjön le. Majd
bekopogunk.</p>
<p>Azzal elszaladt Elza után.</p>
<p>Beültem a szobámba. Valami homályos emlék merült föl emlékezetem
tavából. Maróthy Elza… Egy Maróthy-fiút csakugyan ismertem az
egyetemen. Annak is ilyen perzselő fekete szeme volt, mint ennek a
lánynak. Egyszer az újságból olvastam, hogy a lánytestvére,
szerelmi bánatában, főbelőtte magát. Emlékszem, milyen irtózatos
tisztán láttam akkor a szobaszőnyegén végigterűlő úrileányt, akinek
fehér homlokából csöpög a piros vér.</p>
<p>Beteg fantáziám hirtelen átfestette a valóságot a maga kedve
szerint. Iszonyú gondolat kezdett felóriásodni rémült lelkemben: ez
a Maróthy-lány lőtte főbe magát s nem halt bele; csak
kedélyrázkódás áldozata lett; most félőrűlten járja a világot.
Igen, mintha olvastam volna, hogy Maróthy Elza megtébolyodott.
Irgalmas Isten, hát <span class="pagenum"><a name="Page_81" id=
"Page_81">-81-</a></span> ő volna, ez? Hogy került ez ide
Cirkvenicába? Miért hozták éppen ide, hogy én is lássam? Micsoda
hely ez a titokzatos, magános lovagvár? Micsoda borzalmakat
tartogat még számomra ez a rövid élet? Hova kerültem én? Hova
hoztak engemet, olyan rejtelmes óvatossággal?</p>
<p>Megállt a szívdobogásom, a fejemben valami szörnyű fény villant
át.</p>
<p>Remegve nézem a szobámat: nincs itt áruló jele annak, hogy élve
eltemetettek átkozzák benne az időt? Nem lesnek itt engemet rejtett
szemek valahonnan? Hátha most is rámnéz valaki, s látja hamuszínűre
sápadt arcomat, rémülőre tágult szemem feketéjét? Hátha éjszaka,
mikor alszom, bejön valaki szobámba s itt áll sokáig a sötétben az
ágyam előtt? Hátha nappal is követő árnyékként suhan utánam és
kilesi minden gondolatomat? Álmomban talán össze-vissza beszélek s
valaki hallgatja, fölírja rémlátásaimat? Hátha én már innen soha ki
nem szabadulhatok? Soha nem láthatom a hazámat, a városomat, az
édes anyámat? Egy óriás koporsóban sorvadok, rámzárták a fedelét,
nincs levegőm, megfulladok, megfulladok!</p>
<p>Ki akartam rohanni, de az ajtómon háromszor kopogtattak.</p>
<p>Mi az? Ki az? Értem jöttek?</p>
<p>Odakinn fölcsendűl a Maróthy Elza kacagása. Aha, a doktorné
sürget. Várnak.</p>
<p>Nem bánom, akármi lesz, de én nekimegyek ennek a borzalmas
estének. Elgyávult lelkemet az akarat páncéljába ráztam és
kiléptem.</p>
<p>Hogy néztek rám! A doktorné szemében hideg rémület reszketett.
Elza visszás vídámsággal röpködte be a folyosót. Az eleven halál
fehér pillangója.</p>
<p>Az egész hatalmas baj-vár üres, kongó, sötét. Csak mi hárman
tébolyogtunk benne. <span class="pagenum"><a name="Page_82" id=
"Page_82">-82-</a></span></p>
<p>Megindultunk a társalgóba. Le a földszintre.</p>
<p>Hallottam, hogy a doktorné halkan ezt mondotta magának
útközben:</p>
<p>– Ma nehéz napom lesz.</p>
<p>Új réműlet fogott el. Mit akar ez a ravasz asszony? Hova csalnak
engemet? Talán egy fekete zárt kocsi áll lenn a kapu előtt, abba
bedobnak, bezárnak és visznek az iszonyatok poklába. Nem jobb volna
visszarohanni szobámba? Nem. Akármi lesz, nekimegyek.</p>
<p>A doktorné karonfogott s úgy jött velem. A fehér lány
előreszaladt.</p>
<p>Amint a lépcsőfordulónál kilépek a nagy oszlop mögül: a
borzalomtól gyökeret ver a lábam.</p>
<p>Maróthy Elza ott űl egy lépcsőfokon. Gyönyörű fehér selyemruhája
söpri a szőnyeg porát. Balkezét a térdére nyugtatja, különös fejét
a tenyerébe fekteti, szemepilláját húnyóra zárja és halkan
monológizál:</p>
<p>– Hallom, hallom, mit beszélnek. Rólam folyik a szó, tudom.
Hiába titkolóznak, én a falakon is keresztűllátok.</p>
<p>Ez a leány őrült.</p>
<p>A szívem úgy vert, majd leszakadt. A doktorné rám nézett; fehér
volt, mint a fal, de mosolyogni próbált:</p>
<p>– Tréfál. Csak tréfál. Így szokta Elza. Nagyon jókedvű lány.</p>
<p>Maróthy Elza fölállt és álomjáró, imbolygó lépésekkel ment
előttünk. Mintha nem is tudná, hogy itt vagyunk. Ment egyenesen a
társalgóba. Mi utána.</p>
<p>A hatalmas bíbortónusú teremben csak egy villanylámpa égett.
Idegen borzalom settengett az árnyékba vesző háttérben. A tengerre
néző ablakok úgy meredtek reám, mint az éjszaka besandító rémének
óriás szemei. Csönd fagyott itt rá a lélekre; az élet mintha
ravatalra lett volna terítve. Sötét angyalsereg járatta itt
táborát. <span class="pagenum"><a name="Page_83" id=
"Page_83">-83-</a></span></p>
<p>A világított teremzugban, egy kis piros asztal mellé ültünk.
Maróthy Elza szembe velem. A doktorné középen.</p>
<p>Én nem voltam ura egy szónak sem; de a fehér leány idegesítő
jókedve hamar kivirágzott. Kacagva lobogtatta felém fátyolát s
elkezdett gúnyolni:</p>
<p>– Mit bámúl olyan ijedten? Maga tanár? Nincs felesége? Miért nem
házasodott meg? Nem örökölt semmit az apjától? Nekem húsz fillér a
jegyajándékom, nem pályázik?</p>
<p>– Nincs pénzem, – mondottam iszonyodva.</p>
<p>– Kártyázni kell! – kiáltott rám Maróthy Elza. S egy csomó
kártyát elébem dobott az asztalra.</p>
<p>Éreztem, hogy a vér elhagyja arcomat és nehezen verő szívembe
tódúl. A doktorné hökkent mosoly lárváját fagyasztotta arcára; de
láttam, hogy a keze reszket.</p>
<p>Maróthy Elza lábát odanyújtotta az enyémhez. Parányi, fehér
antilop-cipője rápihent a lábamfejére. Mintha valami különös üzenni
valója volna. A szeme szemembe volt kapcsolva; szédületes mélységet
sejtettem benne. Nem bírtam ki tekintetét, föl akartam állani.</p>
<p>Kint, az ablak alatt, mintha szürke rémek suhantak volna át.</p>
<p>A leány hirtelen felugrott és rám szólt:</p>
<p>– Miért nem dícséri meg a ruhámat? Talán nem tetszik? Ez a
fátyol nem tetszik?</p>
<p>Fehér felhőbe burkolta magát.</p>
<p>– De nagyon szép, nagyon tetszik, – dadogtam. A szavak
halvaszülettek meg ajkamon.</p>
<p>Maróthy Elza lassan közeledett felém. A fátyolával volt
megakadva; két karjára fektette, úgy mutogatta.</p>
<p>– Nem lát maga? Hát nézze meg, na nézze meg, jól! Ez a selyem
árnyékolás, ez a fínom rojt, nem érdekes? Mi? Mennyire becsüli?
Ötvenezer korona? Hm? De nézze meg hát, jól nézze meg! <span class=
"pagenum"><a name="Page_84" id="Page_84">-84-</a></span></p>
<p>Egészen hozzám hajolt és arcomhoz dugta fátyolát. Hátraléptem,
mert az őrület ragadós, s ez a lány egy újjnyira van hozzám.
Ránéztem: háborodott mosoly játszott gyönyörű, alabastrom arcán.
Ofélia visszajár? Hol vagyok én most? Az eszemben minden
összezavarodik. Hamlet királyfi lelke vergődik bennem? Ez itt a
helsingőri királyi palota? Ki ez az őrült lány? Mit akarnak itt
énvelem? Hiszen én nem olyan beteg vagyok, nekem a szívemet
tépdeste véresre a halál. Az én elmém még világosan áll agyam
tornyában, mint ragyogó fárosz a tenger fölött. Erővel bele akarnak
kergetni az őrületbe? Segítség! Elevenen akarnak eltemetni! Az
őrűltek-házába hoztak, pedig én nem vagyok beteg! Menekülni,
menekülni, míg nem késő.</p>
<p>Ezek a zűrzavaros gondolatok sikoltoztak bennem, de ajkam zárva
volt; nem árultam el magamat. A doktorné fölállt és ijedt
mozdulattal nyújtotta felém karját, valamit akart mondani. Én nem
vártam meg; meghajoltam és kitántorogtam a borzalom
cinterméből.</p>
<p>Odakinn valami szörnyű vihogás nyerített föl az ablak alatt.
Figyeltek bennünket.</p>
<p>Fölrémledeztem a lépcsőn az emeletre s bezuhantam a szobámba.
Bezártam az ajtót, az ablakomat kinyitottam: ha jönnek értem,
kiugrom az ablakon és levetem magamat a mélységbe.</p>
<p>Úgy vártam ott, a sötétség pagonyában meglapúlva, mint a
halálrazavart jávorszarvas, akit fölvont fegyverrel üldöz a
vadász.</p>
<p>Órák vánszorogtak át a múlandóságba. Mintha megőszültem volna.
De nem jött értem senki.</p>
<p>Másnap a doktorné beszólt az ablakon:</p>
<p>– Jó reggelt tanár úr! Hogy aludt?</p>
<p>– Kitünően, – vágtam a szemébe. <span class="pagenum"><a name=
"Page_85" id="Page_85">-85-</a></span></p>
<p>– Nem haragszik a tegnapi tréfáért?</p>
<p>Ránéztem gyűlölettel, kezem ökölbe szorult. A szememmel akartam
átszúrni ezt a kiállhatatlan asszonyt.</p>
<p>– Maróthy Elza töredelmesen kéri bocsánatát, de igazán nem
gondolta, hogy maga ennyire érzékeny.</p>
<p>– Az a szegény lány csöndes őrült, – mormoltam szomorúan.</p>
<p>A doktorné jóízűen kacagott:</p>
<p>– Dehogy! Nincs annak semmi baja. Szerepet játszott; próbára
tettük a maga idegeit.</p>
<p>Azzal lerohant a lépcsőn.</p>
<p>Én csak álltam és bámúltam. Szédelegve forgott velem a
világ.</p>
<p>Harmadnap már hiába lestem a fehér fátyolos leányt, eltűnt, mint
egy különös álom.</p>
<p>Ma sem vagyok tisztában az egésszel: átéltem-e azt a félelmetes
estét, vagy csak álmodtam?…</p>
<p>Azután jött a tavasz. A tavasz elhozta Lédát, a legromantikusabb
leányt, akit életemben ismertem. A súgár Léda elhozta a felelőtlen
szerelmet; a szerelem a boldogtalan boldogságot, a boldogság a
küzdelemre fölajzódást, a küzdelemvágy az akaratot, az akarat pedig
a drága életet. Lelkem megtisztult, testem megerősült, elmultak
bizarr és fantasztikus álmaim. Meggyógyúltam.</p>
<p>Hanem a tengertől azóta félek: a tengeren szellemek járnak.</p>
<div class="figcenter"><img src="images/i007.png" alt="" title=
"" /></div>
<hr class="chap" />
<p><span class="pagenum"><a name="Page_86" id=
"Page_86">-86-</a></span></p>
<h2>ÁLOM.</h2>
<p><img src="images/M.png" alt="M" title="M" class=
"firstletter" />intha egy hatalmas hegytetőn állottam volna. Fekete
volt a szikla, mint a pokoli bazaltkő-oltár, melyen Beliál szokott
áldozni az alvilági hatalmaknak. Nap nem ragyogott a magaslatban,
szürke derengés fátyola borította a végtelen határt.</p>
<p>Alattam, szédületes mélységben, a világ morajlott. Úgy hallott
föl hozzám szakadatlan zúgása, mintha nagy messzeségben millió
nehéz lovas ügetett volna dobogó hídon át. A hamuszín levegő néha
villózott, apró gyémántcsillagokat szikrázott ki magából; néha
vörös bengáli fény festette fantasztikus képekké a mélység erdős és
dombos tájait.</p>
<p>Nem láttam, de sejtettem, hogy odalenn valami szörnyű szép
színjáték folyik.</p>
<p>Ennek a láthatatlan tragédiának csak a zenéje szürődött el
hozzám. Olyan elálmosító, zsongó morajlás volt ez, mint a vízesés
távoli robaja. És mégis csalt, ingerelt, vonzott.</p>
<p>Rebbenéstelen szemmel bámúltam az ingerlő sötét mélybe, nem
ismert erők forrongó fekete katlanába. Sokszor úgy éreztem, hogy a
sziklatető megrendűl alattam; néha mintha fölfelé emelkedném, néha
mintha lefelé sülyednék.</p>
<p>Valami hideg lehellet suhintotta meg hátúlról arcomat. Nem
mozdúltam. Kis idő múlva karomon éreztem <span class=
"pagenum"><a name="Page_87" id="Page_87">-87-</a></span> hideg
szorítást. Úgy rémlett, valaki áll mögöttem. Megfordúltam s egy
különös emberalakkal álltam szemközt.</p>
<p>Nem tudom, hogy szemközt állottam-e vele, mert arca nem
látszott; egész alakja sötét, mély árnyékhoz volt hasonló, amely
úgy sötétlett mögöttem, mintha csak magam vetettem volna.</p>
<p>Karomat önkéntelenűl fölemeltem. Ekkor az árnyékember jobb karja
is föllendűlt vízszintesre és a végtelen távolba mutatott.
Messziről jövő különös hang ütődött a fülembe:</p>
<p>– Látod?</p>
<p>Akaratlan is abba az irányba néztem, amerre mutatott; de nem
láttam semmit, csak gomolygó szürkeséget, amelyben sötétebb foltok
tűntek föl és múltak el.</p>
<p>– Nem látok semmit, – feleltem – csak alaktalan ködöket.</p>
<p>Az árnyék most egészen mellém suhant; idegen hidegség
fagyasztott át, amint vállamra tette sötét kezét.</p>
<p>– Csak szegezd oda szemedet erősen, meglátod, milyen szép
panoráma kápráztat odalenn.</p>
<p>Karja rám nehezült. Mintha szemem az ő hatalma folytán új erőt
kapott volna: a láthatatlan lassanként láthatóvá lett. Úgy rémlett,
mély vízbe tekintek alá, melynek méhében különös, megdöbbentő
jelenetek zűrzavara gomolygott.</p>
<p>– A természetes kiválás! – nyerített hátam mögött valami távoli
Mefisztói hang.</p>
<p>Odalenn hangyabolyok rendkívűl érdekes háborúja forrt.
Hangyáknak kellett lenniök, mert végtelen láncolatban nyüzsögtek,
mozogtak; kibocsátó fészkük egyre új rajokat ontott s egy ellenkező
irányból megindúlt másik raj vont élő gátat elébök; sokszor
egymásba gabalyodtak, előremozogtak, hátravisszakoztak, különös
geometriai <span class="pagenum"><a name="Page_88" id=
"Page_88">-88-</a></span> vonalakban hullámoztak és cikcakoztak,
mintha lálthatatlan rajzoló eleven figurái lettek volna.</p>
<p>– Mik ezek? Kik ezek? – kérdeztem kiváncsian. És gyermeki öröm
futott át szívemen: ilyen királyi játékszerről álmodoztam én
valaha! Eleven pici figurákról, amelyek emberi módra sorakoznak,
indúlnak, futnak, versengenek; parányi városokat építenek, pirinkó
házakban laknak és fájdalomtalan bajjal játsszák előttem le az élet
színjátékát. Hiszen ez isteni játékszer! – kiáltottam fel
elragadtatással.</p>
<p>– Úgy van, – mondotta az árnyék, – ezt én vettem neked, ünnepi
játékszerűl, mert jól viselted magadat. Újesztendei ajándék. Úgy-e,
milyen pompás? A törpék és az óriások csatája.</p>
<p>Törpék és óriások? Gyermekkorom gyönyörű tündérmeséi, hát valóra
váltatok? Beteljesültetek?</p>
<p>Egész valóm kiváncsi, mohó szemmé vált, úgy néztem, ittam
magamba a miniatür alakok szívremegtető játékcsatáját.</p>
<p>Csakugyan, ezek parányi emberfigurák. De mind egyformák: mind
törpe. Hol vannak az óriások?</p>
<p>– Nem az alakjuk óriás és törpe, hanem a belső gépezetük. Lásd,
ezek a tömegben mozgók mind elevenebbek és harciasabbak; ezekben a
szerkezet erős robajjal forog, gyorsan lejárnak s ha egyszer
lejártak, nem lehet őket többé felhúzni. De azok ott, a
félrevonúlók, a magánosak, azok finomabb gépezettel vannak ellátva;
ezeknek minden hamarabb megárt, de ezerszerte tovább jár a rugójuk.
Ezek a törpe szerkezetek.</p>
<p>– És mi a cél? – kérdeztem. – Mi a játék tartalma?</p>
<p>– A játék tartalma az, hogy a durvább gépezetek összetörjék
egymást, a finomabb szerkezetek pedig kiváljanak, megmaradjanak és
újra csoportosúljanak. <span class="pagenum"><a name="Page_89" id=
"Page_89">-89-</a></span></p>
<p>– Érdekes, – mondtam én. – S most már olyan izgalommal kezdtem
figyelni a nagyszerű játékszer produkcióját, mint a szenvedélyes
turfista a dopingolt lovak előretörését.</p>
<p>Kis folyó-vonalak, parányi kővárosok, füstölgő pirinkó
vaskocsik, apró négylábú bogaracskák zűrzavarában tolongtak
össze-vissza a durvább gépezetre járó figurák. Úgy tetszett,
vezetőjük is van s egy mozdulatlan alak pedig hátúlról dirigálja
őket. A tömegek összeomlanak, a hosszú vonalak felgöngyölődnek, a
mozgó figurák gépezete hirtelen lejár, felfordúlnak s ott maradnak
a miniatür hegyecskék alján, parányi erdőcskék belsejében,
cérnaszál-folyócskák habjaiban vagy gyüszűnyi tengerecskék
fenekén.</p>
<p>– Aha! már fogynak a durvább szerkezetek, – mondja diadallal az
árnyék.</p>
<p>És a fürgébb figurák csakhamar kidőlnek a sorból. Míg lehet,
pótolják őket a főrendezők, de egyszer vége szakad a láncolatnak.
Most mozdulatlanúl állanak a kis tömegek.</p>
<p>– Mi lesz most? – kérdem izgatottan.</p>
<p>– Mindjárt meglátjuk, – dongotta messziről az árnyék-hang.</p>
<p>A finomabb szerkezetű figurák, az úgynevezett törpék, lassan
megmozdúlnak. Búvóhelyekről előlopakodnak, kis csoportokba verődnek
s messzelátókkal figyelik a durvább alakok egymástpusztító játékát.
Mikor már alig van egy-két gyorsan mozgó: a finomabb törpék láncba
fogóznak és álomszerű lassúsággal körré formálódnak. Ez a halk
eleven kör-lánc bekeríti azt az egész tájat, ahol a játékcsata
lezajlott.</p>
<p>– Az erősek kihaltak, most a gyöngéknek áll a világ, –
magyarázta az árnyék. <span class="pagenum"><a name="Page_90" id=
"Page_90">-90-</a></span></p>
<p>– Hát ez a természetes kiválás? – kérdeztem én.</p>
<p>– Igen. A gyöngék egymásra szorúlnak és nem bántják egymást.
Csak az erősek szeretik az ilyen játékcsatákat.</p>
<p>Érdekes, gondoltam. De már nem láttam tisztán, mi történik
odalenn.</p>
<p>– Menjünk lejebb, menjünk közelebb, – szóltam a kisérőmhöz.</p>
<p>– Közelebb? – nevetett föl hideg, metsző nyerítéssel az árnyék.
Jó, annál érdekesebb.</p>
<p>És megindúltunk a hegyről lefelé.</p>
<p>Nagyon sokáig kellett mennünk; de az út olyan volt, mintha
szárnyakon szállanánk lefelé. Hanem egyre különösebb lett a
változás bennem és körülöttem. Ahogy közeledtem a miniatűr emberkék
világához: egyre nőtt az alakjuk, vagy talán én törpültem egyre
jobban. Igen, én törpültem, mert kísérő árnyékom egyre nőtt,
óriásodott, úgy, hogy aggodalom fogott el s megálltam.</p>
<p>– Most már nem lehet megállni, – zúgott északi szélzúgással a
fejem fölött s valami forgatag megkapott és sodort tovább.</p>
<p>A pici ezüstszalagok hatalmas folyókká nőttek, a
játékvárosocskák megóriásodtak és zúgtak, a gyűszűnyi tengerecskék
a végtelenségbe hullámoztak el; pirinkó vaskocsikból dübörgő
ágyúszörnyetegek és vágtató gőzmozdonyok lettek; s a hangyaboly
emberi milliók sötét tömegévé rettenetesedett. Az a távoli andalító
morajlás részekre tagolódott és borzasztó tisztán kezdettem
kihallani belőle a fegyverek dörejét, leomló házak robaját, rohanó
tömegek földrengető dobogását; a levegőt szakgató jajkiáltásokat,
fetrengő haldoklók nyögését, sebesültek ordítozását, az árvák
szakadatlan siralmát, a megháborodottak idegtépő kacagását és
sikoltásait. Félelem <span class="pagenum"><a name="Page_91" id=
"Page_91">-91-</a></span> fogott el, halálraváltan szállottam
lefelé. Valami vonzott, ragadott magával, parányi voltom olyan
testvérien hasonlónak tetszett a miniatür, vérző vagy lihegő
játékfigurák testéhez.</p>
<p>Fölöttem a fél eget beborító, kolosszusi vad árnyékfelhő
lebegett: az én szörnyű kísérőm. Mint közeli mennydörgés dörömbölt
hangja fölöttem:</p>
<p>– Tovább! Tovább!</p>
<p>Belekavarodtam a véres-tüzes forgatagba. A hegytetőről olyan
csöndes játéknak tünt föl az egész, idelenn pedig a végítélet
iszonyatával zuhant a lelkemre. Éreztem a halál sötét szárnya
csapását. Akármerre léptem: sírokba ütődtem és temetetlen
halottakba botlottam. Láttam szegény anyámat, amint sírva
támolygott az utcák szegletén, egyik fiának a nevét kiáltva. Láttam
öcsémet, fegyveresen, ahogy körülfogják idegen vadalakok s eltűnik
a füstfelhőben nyomtalanúl. Láttam apámat, amint összerogyik a
gyötrelmek terhe alatt és belezuhan egy nem neki ásott sírba. Egy
hatalmas folyam hömpölygött előttem és ultramodern leleményességgel
pirosak voltak a hullámai. Ezrek és százezrek vánszorogtak nehéz
megterheléssel, sok acélgolyóval, késsel és ásóval előre. Valami
földöntuli üvöltözéssel, hörgéssel rázták az égre véres-sáros
öklüket; arcukról verejték szakadt, bluzok elején kis piros foltok
lángoltak: talán vitézségi szalag, talán meleg vér. Nem tudtam: kik
a fínom szerkezetűek és kik a durvábbak. Csak azt láttam, hogy az
elhagyott tereken pompás autók száguldanak keresztűl s azokban
kövér, cilinderes urak ülnek, akiknek mellén egész karvastagságú
aranylánc csörög és ragyog. Az autók után éhes kutyák, rongyos
gyermekek és züllött asszonyok loholtak, ugattak, nyöszörögtek
irtózatos kórusban.</p>
<p>– Kik ezek? – kiáltottam föl réműlten és haragvón. <span class=
"pagenum"><a name="Page_92" id="Page_92">-92-</a></span></p>
<p>– Ezek a finom szerkezetűek, akik megmaradnak, – dörgött
valahonnan a magasságból.</p>
<p>Megréműltem.</p>
<p>A föld iszamos volt a lábam alatt valami nehéz nedvességtől.
Távolról ragyogott le hozzám az a tető, ahonnan leszállottam a
borzalmak völgyébe.</p>
<p>– Vissza akarok menni! – sírtam keservesen.</p>
<p>És megindultam, fel a hegynek. Nem voltak már szárnyaim, a magam
nyomorúlt erején kellett fölfelé vergődnöm. Óriási kísérőm, a
kolosszusi árnyék, ott imbolygott előttem a roppant hegy meredekén.
Vágtam az útat, lihegve, elfulladva, tikkadtan, de szakadatlanúl.
Milyen nehéz, istenem, milyen nehéz a fölfelé menetel! Távoli mély
zengésű hang csapott meg:</p>
<p>– Ez a fölemelkedés. Azért olyan nehéz.</p>
<p>Mentem, mentem napokon, hónapokon, talán éveken keresztűl. A
pokoli zaj lassan messze morajló zugássá tompult s mikor egyszer
visszanéztem: már olyan törpe, olyan játékszerforma volt az egész
zűrzavar.</p>
<p>A hegynek körülbelűl a közepetáján aranyos bibor páholyok
ragyogtak; márványlépcsők csusztak föl a drága ülőhelyekig s a
trónforma székek fölé remek baldachin borúlt. Minden páholyban egy
sápadt, ideges, izgatott úr ült, messzelátón figyelték a nagy
cirkusz lenn folyó repertoárját. Egy-egy szolga állt a hátuk mögött
s fekete lapokra valamit jegyzett.</p>
<p>– Kik ezek? – kérdeztem az árnyéktól.</p>
<p>– Ezek a főbérlők, akik az egész játékot intézik. Óriási
tétekben fogadnak, egyik elnyeri a másik figuráit és mezőcskéit.
Aki leromlik, az ott hagyja a páholyt és beáll játékrendezőnek.</p>
<p>Kevesen voltak ezek a nagy bérlők, össze-vissza huszan,
huszonketten. Elbámúltam, hogy ilyen pompás játékszert <span class=
"pagenum"><a name="Page_93" id="Page_93">-93-</a></span> találtak
ki maguknak, amelyen nyernek is az isteni gyönyörűség mellett. Mert
ilyen magasságból igazán lelketemelő volt a lenn folyó játék. De
nekem fájt, hogy azok odalenn áruba vetik testüket, lelküket, húsz
sápadt nagy bérlőnek.</p>
<p>– Miért nem cserélik meg a helyüket? – kérdeztem naivul a hozzám
egyre közeledőbb és kisebbedő árnyékot.</p>
<p>Gúnyos kacagás nyerített a levegőben:</p>
<p>– Azok ott lenn sohasem néznek fölfelé! Nem tudják, hogy egy kis
fáradsággal ők lehetnének a páholyból nézők. Hiszen milliárdan
vannak! Ha föl tudnának ide emelkedni: övék volna az egész
játékmező s ha akarnák: ők játszanák a finom szerkezetűeket és a
nagy bérlő huszakat odalenn. De nem néznek soha felfelé!</p>
<p>Szegények, gondoltam szomorúan.</p>
<p>És örültem, hogy én kiszakítottam közülök magamat. Én fölfelé
néztem. A csúcs még messze volt, a víz ömlött rólam, de nagyszerű
vágy sarkalt fölfelé. Mindig csak fölfelé.</p>
<p>És hosszú évek múltán újra elértem a tetőt. Az árnyék már épp
olyan magas volt, mint én. Mintha csak magam vetettem volna az
üvegtiszta levegőbe. A színjáték folyt tovább odalenn, csöndesen,
alig hallható morajjal. Az árnyék most átölelt, éreztem idegen
hidegségét a derekamon; lemutatott a messze, végtelenbe vesző
világra:</p>
<p>– Mindezt neked adom, ha leborúlva tisztelsz engemet.</p>
<p>Ezekre a szavakra már emlékeztem valahonnan. Valaki mondta ezt
már valaha. Nekem? Álmomban? Nem tudom.</p>
<p>– De hát ki vagy te tulajdonképpen?</p>
<p>Az árnyék halkan kacagott: <span class="pagenum"><a name=
"Page_94" id="Page_94">-94-</a></span></p>
<p>– Én vagyok a nagy Sugalmazó. Én szerkesztettem ezt a pompás
játékszert, én láttam el gépezettel a kis figurákat, én emeltem
páholyba a nagy bérlőket. Én űzöm el a lenn valók unalmát, mert
leleményem kifogyhatatlan. Ha már feltörted magadat a csúcsig, köss
szerződést velem; te fogod kidolgozni jövendő eszméimet.</p>
<p>Megdöbbentem. Hiszen ez a fekete árnyék, maga a Rossz! Hát én a
kárhozat útját futottam volna meg? – Irtóztató. Nem testem, hanem a
lelkem veszett hát el! Hol vannak a szüleim? Testvéreim? Barátaim?
A fajtám? A nemzetem? Mindtől elszakadtam, itt állok rideg
egyedülvalóságomban, egy árnyék hatalmában.</p>
<p>Előttem szakadék, alattam határtalan mélység. Egy ugrás – és
lenn vagyok a kis figurák között.</p>
<p>De amint ugrani akartam: az árnyék fejemre tette hideg kezét és
én úgy maradtam, mozdulatlan.</p>
<div class="figcenter"><img src="images/i008.png" alt="" title=
"" /></div>
<hr class="chap" />
<p><span class="pagenum"><a name="Page_95" id=
"Page_95">-95-</a></span></p>
<h2>A. B. F. R. A.</h2>
<p><img src="images/M.png" alt="M" title="M" class=
"firstletter" />egyek a havas úton a temetőbe. Ez valamikor a
Csokonai halhatatlanságának volt tornáca; ma halott katonák
szellemei bukdosnak keresztűl-kasúl a dombokon. Mindennap temetnek.
Tegnap egy magyart, ma egy orosz fogolyt, holnap egy német
népfelkelőt. A halálban való örök egyenlőség gondolata száll rám,
ez a nagy sötét madár, amelynek a szárnyarebbenése hideg
fúvalom.</p>
<p>Az út havas fejfák néma ezredében visz tovább. Olyan csodálatos
ez a vidék; amerre nézek, ameddig látok: mindenütt sírok, mindenütt
temető. Régebben sokkalta szűkebb volt ez az ország; most
végejárhatatlan. De nekem haladnom kell előre, mert szegény öcsém
eltűnt az északi harcmezőkön és nekem meg kell keresnem.</p>
<p>Már oly régóta megyek és semmi fáradtságot nem érzek. Keresztek
és fejfák, kis dombok ezre, százezre jön elébem, halad el mellettem
és bámul utánam. Bizonyosan összenéznek, összesugnak: hova megyen
ez a szomorú ember?</p>
<p>Néha úgy rémlik: ismerős arcok ködlenek a kis katonasírok
fölött. Mert minden dombon szürke árnyék virraszt: az arcukat jól
kivehetem, csak a testük foszlik szét a fehérségben. Az imént egy
hatalmas, bronz fejet láttam távoli halmon; vídám szép szemével
felém intett, kacagott, mintha jégcsengők csilingeltek volna;
megismertem: <span class="pagenum"><a name="Page_96" id=
"Page_96">-96-</a></span> az én kedves ügyvéd barátom. A homloka
közepén kis biborfekete pont. Tovább, tovább. Valaki megfogja hátul
a kabátom szárnyát; visszanézek: egy daliás férfias alak néz rám,
orrán-száján ömlik a vér, de energikusan köszönt: megismertem,
tanár volt szegény. Valami láthatatlan áram sodor tovább. Egy
magasabb sírdombról már messziről int felém valaki; közelebb
megyek: tudom már, három aranycsillagja van, az én kedves, okos, jó
kapitányom. Jobb kezével a távolba mutat – hazafelé és úgy kérdez a
szemével: hogy van Ő? Fiatal szép özvegyét köszönti: tiszteleg s
akkor veszem észre, hogy a hóna alól folyik a vér. Tovább, tovább.
Az út emelkedik, mintha hegyek oldalába futna föl. Milyen óriás,
havas csúcsok rémlenek ott a távolban! Mik azok? Szörnyű határőrök,
fehér kucsmás népfelkelők, zuzmarás fürtű Kárpátok. Itt még
iszonyatosabb a katonasírok zűrzavara. Minden lépten egy sír, be az
erdők mélységéig, föl a hegyek hátáig. Megint ismerős: egy
leányarcú, kedves kis fiu lengeti sapkáját; olyan halovány, mint az
álom, nem is golyó érte, csak elhervadt ebben a rémletes tikkasztó
tűzben. A bátyját kérdezi, én az öcsémmel felelek rá. Nem értjük
egymást; haladok tovább. Új ismerősre bukkanok: kivont karddal űl a
sír tetején és rohamot vezényel; gyönyörű vad magyar feje
előreszegűl, csak a szemével hunyorít, mintha azt mondaná; úgy-e
jól csináltuk? A bluza csupa vér elől, mintha a szíve nőtt volna
rajta ki. Ez nem ábrándozik, pedig háromhónapos özvegyet hagyott
hátra. Óh mégsem jön, akit én olyan reszketve keresek! Jönnek új
sírok; jön egy hármas sír, ismerem a lakóit: egytestvérek voltak,
egymás után hullottak el; a legkisebbik mellén egy aranyérem
ragyog. Úgy néznek rám, hogy szinte Lóthtá dermedek; ősz édes
apjukat kérdik… <span class="pagenum"><a name="Page_97" id=
"Page_97">-97-</a></span></p>
<p>Tovább, tovább!</p>
<p>Most már látom, hogy temető az egész világ. Ez a szomorú
földgolyó tele van lyukgatva apró kis vermekkel: mindenikben egy
katona fekszik. Hol van az, akit én keresek? Merre vagy szegény kis
öcsém? Hozzád kiáltok, halld meg az én szómat, hiszen jól
ismered.</p>
<p>Kérdezem az ezernyi ezer halott ezredeket: nem tud róla senki.
Lefestem nekik az én kis katonámat: szőke haja, szőke bajusza volt,
az arca sovány és fehér, a szeme világoskék. Rendesen szomorú volt,
mert előre megmondta, hogy a halálba megy. A menése ám fürge volt,
mint a fiatal szarvasé; a fejét soha nem hajtotta le, mindig előre
nézett. Két fehér csillag a chargeja; káplár volt az én öcsém.
Hiába beszélek: nem tud róla senki.</p>
<p>Szaladok tovább.</p>
<p>Félek, hogy elmúlik az idő s én elkésem. Soha rá nem találok kis
katonámra; akkor hogy menjek vissza édes anyámhoz, mit mondjak
neki?</p>
<p>Ezek itt orosz sírok. A dombokon szürke kucsmás kozákok és lapos
sapkás gyalogosok ülnek. Hátha ezek látták az én öcsémet? Oroszok,
ruszok, moszkoviták, muszkák: nem láttatok rohamkor veletek szemben
egy kis magyar katonát? Honvédet? Tudjátok, honvédet? Szőke haja,
szőke bajusza volt, az arca sovány és fehér, a szeme világoskék.
Futása fürge, mint a fiatal szarvasé; a fejét soha nem hajtotta le,
mindig előre nézett. Rohamkor is előre nézett. Két fehér csillag
reszketett a bluzán, káplár volt az én kis öcsém. Szóljatok hát:
nem láttátok valahol?</p>
<p>Az orosz szellemek szomorúan bámúlnak rám, hiszen nem értik
magyar szavamat. Óh, hogy a halottak sem értik a fájdalom beszédét!
<span class="pagenum"><a name="Page_98" id=
"Page_98">-98-</a></span></p>
<p>De még nincs vége mindennek. Hahó! Ott új sír-ezredek! Germán
csúcsos sisakokat látok. Kik vagytok, vitézek? Nem a Hindenburg
táborából maradtatok itt? Megálljatok csak: nem ti vagytok a
huszadik hadosztály elesettjei? Az öcsém is oda volt beosztva;
bizonyosan ismertétek! Szőke haja, szőke bajusza volt, az arca
sovány és fehér, szeme világoskék. Futása fürge, mint a fiatal
szarvasé, a fejét soha nem hajtotta le, mindig előre nézett. Két
fehér csillag ragyogott a bluzán, káplár volt az én öcsém. Óh,
szóljatok hát, mi történt vele? Hova lett?</p>
<p>A germán szellemek nem-et intenek. És távolba mutatnak jobb
kezükkel. Arra nézek: mi van ott? Sík pusztaság, határtalan havas
mezők; kis Szibériák, a nagy borzasztó Oroszország küszöbe.</p>
<p>Mit mutattok arra, ti szőke Lohengrin-fejek? Csak nem azt
akarjátok mondani, hogy…?</p>
<p>Óh Istenem, magyar nép istene! Fogj kézen és vezess. Nekem meg
kell találnom szegény öcsémet.</p>
<p>Most már elmaradnak a sűrű sírok, csak a havas pusztaság nő
határtalanná. Idegen ország földjén járok. Nyomorult falvak
húzódnak el mellettem s néha nagy városok úsznak elébem. Mintha a
levegőben lábolnék: a fekete-fehér föld visszafelé fut alattam. Nem
tudom, mennyi ideje bolyongok; nincs nappalom és nincs éjszakám,
csak kétségbeesésem percei hullanak szakadatlanúl.</p>
<p>Különös, vörös város vadonába tévelyedek. Mindenkit megszólítok,
senkisem ért. Jaj, igaz, hiszen ez itt Oroszország, a rémséges,
jégverem Oroszország! Megálljatok, ti néma, sebesült katonák, nem
láttátok az én szegény öcsémet? A haja szőke, az arca fehér, a
szeme kék… <span class="pagenum"><a name="Page_99" id=
"Page_99">-99-</a></span></p>
<p>Milliom és milliom ember él, de az én öcsémet egyikben sem
ismerem föl. Százezer és százezer halott aluszik kis sírokban, de
az én öcsém szelleme nem vírraszt a keresztes, fejfás dombokon.</p>
<p>Tovább, tovább!</p>
<p>Megbotlom valamiben. Rohanásomban megállok. Mi ez itt a lábom
alatt? Ah, kidőlt fejfa; fekete sírhalomőr. Gazdája nevét már
lemosta az idő; csak öt különös betű gyászol rajta: A. B. F. R. A.
Istenem, hiszen ez magyar sír, kálvinista halott fejfája. Itt egy
ember aluszik: „<i>A boldog feltámadás reménye alatt.</i>“ Ki vagy,
te bízó szellem, aki hiszed az új életet? Felelj! Miért nem kiáltod
lelkembe kilobbant nevedet? Ki fejti meg rejtelmedet, sötét öt
betű? Ki nyugoszik itt a boldog feltámadás reménye alatt?</p>
<p>Hűs szél csapja meg arcomat. Széttekintek a világ temetőjében és
megdöbbenek. Hiszen ez itt a mi városi temetőnk, a mi szegény
katonáink havas országa. Hol jártam, hova tévelyedtem?</p>
<p>Most haza kellene mennem és megvídítanom édes anyánkat, hogy az
öcsém él, él, boldogan él! Két fehér csillag ragyog a bluzán, a
piros szalagon arany kereszt. A haja szőke most is, az arca fehér,
a szeme kék…</p>
<p>Hol vagy, kis katonám? Hát egy sír sem jutott neked az óriás
temetőben, mely a Visztulától a Száváig, a Szávától a Kolubaráig
ér?</p>
<p>Mikor találkozunk, a boldog feltámadás reménye alatt? Mikor?</p>
<div class="figcenter"><img src="images/i009.png" alt="" title=
"" /></div>
<hr class="chap" />
<p><span class="pagenum"><a name="Page_100" id=
"Page_100">-100-</a></span></p>
<p><span class="pagenum"><a name="Page_101" id="Page_101"><br />
-101-</a></span></p>
<h2>TARTALOM.</h2>
<ul class="TOC">
<li>Balgatag szerelem<span class="ralign"><a href=
"#Page_3">3</a></span></li>
<li>A kém<span class="ralign"><a href="#Page_30">30</a></span></li>
<li>Vass Mihály jó napja<span class="ralign"><a href=
"#Page_47">47</a></span></li>
<li>Julis néni elkésett<span class="ralign"><a href=
"#Page_56">56</a></span></li>
<li>A lengyel herceg<span class="ralign"><a href=
"#Page_64">64</a></span></li>
<li>Köd ült a lelkemen<span class="ralign"><a href=
"#Page_76">76</a></span></li>
<li>Álom<span class="ralign"><a href="#Page_86">86</a></span></li>
<li>A. B. F. R. A.<span class="ralign"><a href=
"#Page_95">95</a></span></li>
</ul>
<hr class="chap" />
<p><span class="pagenum"><a name="Page_102" id=
"Page_102">-102-</a></span></p>
<div class="box">
<p class="center"><span class="caption-150">Oláh Gábor
könyvei:</span></p>
<p><b>Költemények 1904–1906</b>. Singer és Wolfner.</p>
<p><b>Keletiek nyugaton</b>. 1908. Hegedüs és Sándor,
Debreczen.</p>
<p><b>Az élet lobogója alatt</b>. Versek. 1908.
Franklin-Társulat.</p>
<p><b>Sámson</b>. Költői elbeszélés. 1908. Franklin-Társulat.</p>
<p><b>Gondolatok felhőfutása</b>. Versek. 1909. Singer és
Wolfner.</p>
<p><b>Petőfi képzelete</b>. 1909. Franklin-Társulat.</p>
<p><b>Korunk hőse</b>. Verses regény. 1909. Franklin-Társulat.</p>
<p><b>Istenek alkonyata</b>. Versek. 1909. Singer és Wolfner.</p>
<p><b>Irói arcképek</b>. 1910. Singer és Wolfner.</p>
<p><b>Viola elbukott</b>. Versek. 1911. Franklin-Társulat.</p>
<p><b>Az embernek fia</b>. Dráma. 1912. Hegedüs és Sándor.
Debreczen.</p>
<p><b>Szegény magyarok</b>. Regény, I–II. kötet. 1914. Csáthy
Ferencz, Debreczen.</p>
<p><b>Laura fátyola</b>. Új versek. 1918. Csáthy Ferencz,
Debreczen.</p>
</div>
<p><span class="pagenum"><a name="Page_103" id=
"Page_103">-103-</a></span></p>
<div class="bbox">
<p class="center"><span class="caption-150">CSÁTHY
FERENCZ</span></p>
<p class="center"><span class="caption">m. kir. tudományegyetemi
könyvkereskedésének könyvkiadóosztályában</span></p>
<p class="center"><span class="caption">megjelent és minden hazai
könyvkereskedésben kapható:</span></p>
<p class="center"><span class="caption-large">OLÁH GÁBOR</span></p>
<p class="center"><span class="caption-150">SZEGÉNY
MAGYAROK</span></p>
<p class="center"><span class="caption">KÉT KÖTETES
REGÉNYE</span></p>
<p class="center"><span class="caption">657 oldalnyi terjedelemben,
a legfinomabb famentes papiron, izléses kiállitásban, díszes
címlappal.</span></p>
<p>Ez a regény az újabbkori Magyarország belső, lelki életét festi,
néhány tipikus alakjában a magyarságnak. A multaktól elszakadni nem
tudó apák és a jövőre esküvő fiak harca; a Nyugatért sóvárgás;
parányiságunk lélekvesztőjének istenkisértő útja a nagy fajok
oceánján; művészetimádás és kenyértelenség, socialis hajnalok és
esztelen mámorba fulladó éjszakák; lobogó szerelmek és fáradt
kétségbeesések; Budapest fiatalos nagyotakarása; a vidék tespesztő
unalma, fakó mozdíthatatlansága; szabadgondolkodó diákok, nyomorgó
művészek, zártlelkű arisztokraták és humoros plebejusok: mint egy
eleven mozgókép alakjai, jelenetei, színes forgatagban suhannak el
előttünk. A magyarság Don Quijote-i szélmalomharcának gyásza és
furcsasága egymástváltó árnyék- és fényfoltokban reszket át a lirai
nyugtalansággal haladó történeten. A huszadik század magyar
ifjúságának regénye ez a regény.</p>
<p class="center"><span class="caption-large"><span class="u">A két
vaskos kötet bolti ára csak 12 korona,</span></span></p>
<p class="noi">mely nemcsak olcsóságánál és díszes kiállításánál
fogva, de lebilincselő és érdekfeszítő tartalmánál fogva a
legkellemesebb olvasmánya úgy az ifjaknak, mint felnőtteknek
egyaránt.</p>
</div>
<p><span class="pagenum"><a name="Page_104" id=
"Page_104">-104-</a></span></p>
<div class="bbox">
<p class="center"><span class="caption-150">CSÁTHY
FERENCZ</span></p>
<p class="center"><span class="caption">m. kir. tudományegyetemi
könyvkereskedésének könyvkiadóosztályában</span></p>
<p class="center"><span class="caption">megjelent és minden hazai
könyvkereskedésben kapható:</span></p>
<p class="center"><span class="caption-large">OLÁH GÁBOR</span></p>
<p class="center"><span class="caption-150">Laura
Fátyola</span></p>
<p class="center"><span class="caption">ÚJ VERSEK.</span></p>
<p class="phalfc">Szerző új költeményében is a gondolatok mélysége,
eredetisége, gazdag változatossága, csodás nyelvkészsége, magyaros
muzsikája ragad el bennünket. A tüzes szerelmet mélységes vágyakat
éneklő költeményeken kívül sok oly vers van a gyűjteményben, mely a
mostani világháború hatalmas viharait, végtelen szenvedéseit az új
szárnyakra kapott magyar derékséget klasszikus szépségű sorokban
örökíti meg az utódok számára</p>
<p class="center"><span class="caption-large"><span class="u">A
díszesen kiállitott verskötet ára 5 – korona.</span></span></p>
</div>
<hr class="chap" />
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table>
<tr>
<td class="tdr"><a href="#Page_23">23</a></td>
<td>És féltem za</td>
<td>És féltem az</td>
</tr>
<tr>
<td class="tdr"><a href="#Page_25">25</a></td>
<td>a szegényt doktort</td>
<td>a szegény doktort</td>
</tr>
<tr>
<td class="tdr"><a href="#Page_27">27</a></td>
<td>lehetetlen: lehetetlen:</td>
<td>lehetetlen: lehetetlen.</td>
</tr>
<tr>
<td class="tdr"><a href="#Page_28">28</a></td>
<td>te üdvösséges te…</td>
<td>te üdvösséges, te…</td>
</tr>
<tr>
<td class="tdr"><a href="#Page_28">28</a></td>
<td>mellőlem Halálos</td>
<td>mellőlem. Halálos</td>
</tr>
<tr>
<td class="tdr"><a href="#Page_29">29</a></td>
<td>Lenéztem a háhorgó</td>
<td>Lenéztem a háborgó</td>
</tr>
<tr>
<td class="tdr"><a href="#Page_32">32</a></td>
<td>ügyvéd, ak</td>
<td>ügyvéd, aki</td>
</tr>
<tr>
<td class="tdr"><a href="#Page_39">39</a></td>
<td>oj ális érzelmekkel</td>
<td>lojális érzelmekkel</td>
</tr>
<tr>
<td class="tdr"><a href="#Page_41">41</a></td>
<td>felsőségesen. Megállj csak</td>
<td>felsőségesen. – Megállj csak</td>
</tr>
<tr>
<td class="tdr"><a href="#Page_43">43</a></td>
<td>főkapifány és gárdája</td>
<td>főkapitány és gárdája</td>
</tr>
<tr>
<td class="tdr"><a href="#Page_51">51</a></td>
<td>kérleli a Villamot</td>
<td>kérleli a Villámot</td>
</tr>
<tr>
<td class="tdr"><a href="#Page_57">57</a></td>
<td>átyolozta be</td>
<td>fátyolozta be</td>
</tr>
<tr>
<td class="tdr"><a href="#Page_57">57</a></td>
<td>vá-vádolóan, siratóan</td>
<td>vádolóan, siratóan</td>
</tr>
<tr>
<td class="tdr"><a href="#Page_59">59</a></td>
<td>Egy korona Igen</td>
<td>Egy korona? Igen</td>
</tr>
<tr>
<td class="tdr"><a href="#Page_65">65</a></td>
<td>jövőtöket, assszonytestvéreim;</td>
<td>jövőtöket, asszonytestvéreim;</td>
</tr>
<tr>
<td class="tdr"><a href="#Page_71">71</a></td>
<td>kezdet lehűlni</td>
<td>kezdett lehűlni</td>
</tr>
<tr>
<td class="tdr"><a href="#Page_74">74</a></td>
<td>hátra van Nem</td>
<td>hátra van. Nem</td>
</tr>
<tr>
<td class="tdr"><a href="#Page_88">88</a></td>
<td>kérdeztem. Mi</td>
<td>kérdeztem. – Mi</td>
</tr>
<tr>
<td class="tdr"><a href="#Page_90">90</a></td>
<td>nőttek, a a játékvárosocskák</td>
<td>nőttek, a játékvárosocskák</td>
</tr>
<tr>
<td class="tdr"><a href="#Page_101">101</a></td>
<td>Köd ült a lelkemen 78</td>
<td>Köd ült a lelkemen 76</td>
</tr>
<tr>
<td class="tdr"><a href="#Page_101">101</a></td>
<td>A B. F. R. A.</td>
<td>A. B. F. R. A.</td>
</tr>
</table>
</div>

</body>
</html>
